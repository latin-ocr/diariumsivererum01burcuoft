300 J OHANNIS BURCHARDI, [Avril 1488]

Dominica, 6 mensis aprilis, festum resurrectIOnis D. J. Christi
Salvatoris nostri, SS. D. N. circa horam undecimam paratus more,
consueto et regnum in capite habens, venit ad ecclesiam processio-
naliter, omnibus prelatis et cardinalibus paratis ipsum preceden-
tibus : in ecclesia facta est sibi reverentia a cardinalibus et prelatis
more consuet03 deinde dicta est tertia et Papa accepit paramenta
more consueto, Rmus. D. cardinalis S. Georgii camerarius dixit
evangelium latinum, D. Mattheus Cibo subdiaconus epistolam
latinam. Evangelium in greco dixit D. Johannes Laurentius de
Venetiis, secretarius Pape et epistolam grecam D. Demetrius
beneficiatus ipsius basilice principis apostolorum de Urbe z aquam
pro lotione manuum pontificis portarunt : primo, orator Floren-
tinus; secundo, primus orator dominii Venetorum; tertio, D. Ber-
nardus de Polhaim, orator serenissimi regis Maximiliani; quarte,
imperator constantinopolitanus, SS. D. N. communicavit diaconos
cardinales tres videlicet Senensem et quosdam alios, deinde
oratoreS‚ etc.; et cum vocassem DD. Bernardum de Polhaim et
Georgium de Turre oratores serenissimi Maximiliani Romanorum
regis, in suo ordine communicandos, protonotarius de Medina
orator regis Hispanie qui se etiam ad communionem se disposuerat
me primum reprehendit, dicens me ipsum prius debuisse vocasse
cum idem Maximilianus nondum ab Ecclesia romana confirmatus
esset et propterea ipsum pro rege non habere. Respondi eidem
oratores predictos tanquam Romanorum regis per Papam et collar
gium receptos et admissos et propterea pro talibus haberi et alia
que respondenda erant : ex quo sactum est ne dictus protonotarius
prefatis oratoribus cedere videretur, voluit potius communionem
obmittere, et non fuit communicatus, Preterea D. Paulus senator
Urbis qui post predictos oratores Romanorum regis ad commu-
nionem venit, cum descendisset de loco suo per gradus solii ut
reverentiam debitam faceret pontifici, ivit usqne ad altare ubi per
episcopum Pientinum et diaconum grecum qui communicatis
vinum pro purificatIOne ministrabat, credentibus ipsum senatorem
communicatum esse, ei vinum ex calice prebuerunt pro purifica-
tione et ille bibit, deinde ad communionem immediate ad ponti-
ficem ascendit. D. episcopus Aleriensis qui ipsum bibisse vidit dixit
eum communionem sumere non debere cum bibisset3 sed quia

