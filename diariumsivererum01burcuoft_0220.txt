210 JOHANNIS BURCHARDI, {septembre 1486]

de Sabellis etde Columna, tamquam particulares amici, qui eum
usque ad palatium apostolicum apud s. Petrum, quo primitus ad
SS. D. N. papam equitavit, associaverunt.

Feria quarta, 13 mensis septembris, hora xm vel circa, venerunt
ad Urbem magnificus D. Enecus Lopez de Mendoza comes Tendille
et duo protonotarii apostolici in mantellis longis cum capellis
nigris, protonotarii sine capuciis et capucinis, oratores illustrissimi
Ferdinandi regis et Elisabeth regine Castelle, Leonis, Aragonum
et Sicilie, pro obedientia prestanda missi. Fecerunt prandium ad
fontes Mallianos; venerunt eis obviam familie RRmorum. DD.
cardinalium, et SS. D. N. pape more solito; et quia comes nescie-
bat expedite loqui latinum, protonotarii responderunt alternatis
vicibus, recipientibus eos. Intraverunt per portamViridarii et asso-
ciati sunt ad palatium Ursinorum in campo Flore pro eorum
hospitio preparato.

Sabbato 16 mensis septembriS, equitavi solatii causa Tiburtim et

mecum Petrus N. et familiaris meus.
Redii exinde Urbem dominica 17 septembris circa horam vigesi-

mam secundam.

Inveni in Urbe Ulricum Biresth qui hoc mane circa horam unam
ante diem ad Urbem venit pro impetractione capellanie ad altare
beate Marie virginis situm in parochiali ecclesie s. Nicolai ultra
frustam Argentinam quam impetravit et recessit ex Argentina die
8 hujus mensis in mane.

Feria secunda, 18mensis septembris, in prima et majori. aula
palatii apostolici apud s. Petrum fuit publicum consistorium pro
oratoribus regis et regine Hi-spanie, qui iis diebus venerunt pro
obedientia SS. D. N. prestanda. Causam proposuit sive commissio-
nem D. Octavianus; interim venerunt predicti oratores qui a SS. D.
N. recepti sunt ad osculum pedis, manus et oris. Oratores presenta-
verunt deinde duplices literas, in hispanico videlicet et latino ser-
mone, etunum instrumentum procuratorie etiam latinum. R. P. D.
Antoniottus episcopus Auriensis datarius legit literas hispanicas,
deinde Hieronymus Balbanus secretarius, latinas et instrumentum ;
quibus lectis D. Antonius de Giraldinis protonotarius apostolicus,
in ordinem tertius orator, fecit orationem; qua finita SS. D. N.
dedit responsum, et alia more solito sunt observata.

