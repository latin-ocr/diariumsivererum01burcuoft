268 JOHANNIS BURCHARDI, [J uin 1487]

lelmini procurator penitentiarie, nomine officii procuratorum
penitentiarie ; pro clericis registri supplicationum et officio collec-
torum plumbi nuper instituto, nemo; quibus sic presentibus,
prefatus Aleriensis dixit ipsis SS. D. N. commisisse ut dicta eorum
audirent et referrent3 et tunc D. Antonius, auditor penitentiarie
dixit abbreviatores de parco majori pretendere se scriptoribus
penitentiarie in processione preferri debere, quod neque de jure
eorum cum in illo non reperiatur, neque ex privilegio cum de illo
non constaret, neque ex consuetudine cum novum esset officium
et ipsorum scriptorum antiquissimum, id facere possent.

Ex adverso L. de s. Geminiano nomine officii abbreviatorum
dixit, ex privilegio precedere debere, cum eorum officium esset
fundatum cum omnibus et singulis privilegiis, immunitatibus ad
instar officii scriptorum literarum apostolicarum qui scriptores
de penitentiaria precederent, ergo et ipsi. Item A. de Urbino
abbreviator de parco majori subjunxit minus ipsos precedere
debere sine ulla ratione; nam si ratione antiquitatis, officium
scriptorum erat antiquissimum et abbreviatorum modernum; si
ratione privilegii, minus, cum eorum fundatio esset ad instar
privilegiorum officii scriptorum, et si ad instar, preferri non debere.
Ad cujus verba respondit L. de s. Geminiano nomine predictorum,
etiam ex privilegio preferri debere, cum essent idem corpus cum
abbreviatoribus de parco majore qui ipsos scriptores antecederent,
et quod illa verba ad instar, in ipsorum bulla apposita, non con-
cernebant precedentiam sed prerogativam in assecutione bene-
ficiorum. Dixit D. An. de Urbino, ipsos nequaquam unum corpus
esse cum abbreviatoribus de parco maj0re, sed de longe diversum.
Item V. de Giochis nomine officii solicitatorum dixit, procuratores
contradictarum ipsos precedere velle, cum ipsi solicitatores longe
digniores essent ipsis procuratoribus, qui tantum literas justitie
expedirent per formas limitatas, et essent notarii, quod esset
vilissimum officium ; ipsi vero solicitatores solicitarent quascumque
literas apostolicas, gratiam et justitiam concernenteS, propterea
ipsos esse familiares Pape et privilegia habere ad instar officii
scriptorum apostolicorum.

Quibus-D. Johannes Urthega respondit pro officio procuratorum
quod ipsum officium esset antiquissimum, et per jus commune

