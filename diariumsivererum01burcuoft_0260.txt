â€˜250 JOHANNIS BURCHARDI, [Avi-il 1487]

meum per inadvertentiam positus, quod fieri non debebat, cum id
spectet hodie ad solos episcopos.

Ante altare majus, vicecancellarius accepit sacramentum ex
manibus Pape et illud posuit super altare 'quod Papa, iterum impo-
sito incenso, ministrante presbytero cardinale naviculam, incen-
savit more consuete. Ascendit ad solium sine mitra. Tum
vicecancellarius continuavit officium, prout in ceremoniali. Omnia
alia facta sunt more consueto.

Papa, post Magnificat in faldistorio, dixit orationem Res-
pice, etc,

Hoc mane, antequam Papa exiret cameram, sacrista posuerat
pallium de veluto nigro ad altare, et super altare tobaleam albam
simplicem more solito. Similiter et super credentiam fuit simplex
tobalea in capitibus tantum modicum dependenS. Ministri habe-
bant planetas nigras ante pectus plicatas. Sermonem fecit D.
Hieronymus Centregius canonicus Vulteranus, si recte memini.

In sero, circa horam xxl, Papa indutus ut heri et alio sero,
archiepiscopo Arelatensi assistente, fimbrias omnes portante,
venit ad capellam. Sacrista posuerat ante pallium de rascia cum
figuratione passionis Christi et super altare tobaleam mundam,
que omnia D. episcopus pientinus, antequam Papa exiret, fecit
amoveri. Sed mansit altare nudum ut in sero similiter et sedes
Pape, et omnia ut heri sunt observata.

Sabbato sancto, 14 apriliS, Rmus. D. cardinalis Parmensis fecit
officium circa horam xu3 Papa venit ad capellam, oravit, ascendit
in solium, facta sibi a cardinalibus reverentia more consuete, et
eodem more cantores dixerunt prophetias in loco consueto. Papa
non legit prophetias sed tractus tantum suo tempore singulos ad
litaniam. Papa procubuit in faldistorio quod mihi inconveniens
videbatur, -cum in omnibus consecrationibus Pontifices mitras
habebant, sed D. pientinus, salva reverentia, mihi dixit id hodie
pro tanta die satis convenire quod Papa sine mitra pro hoc actu
procumbat. Dicunt tamen ceremonialia antiqua quod cum mitra
procumbere debeat et ita etiam mihi videtur observandum. Finita
epistola et per diaconum pede Pape osculato, D. Mattheus Cibo
subdiaconus apostolicus, indutus omnibus paramentis subdiacona-
libus albis in camera sacriste, factis reverentiis altari et Pape, stans

