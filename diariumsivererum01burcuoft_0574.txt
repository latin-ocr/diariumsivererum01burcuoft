564 APPENDICE.

vero virtutis amore persequebatur. Quanto autem literatos homines
studio completabatur‚ quantum honoris, quantum etiam reuerentiae
omnibus exhibebat, quantum denique operae industriaeque suae conqui-
rendis toto orbe terrarum, coemendisque linguae utriusque voluminibus
posuit; quantosque in ea re quam immanes sumptus fecit, ut non aetas
modo haec, aut hoc saeculum, sed posteritas etiam ipsa, maximam in
huius hominis interitu iacturam fecerit. Ceterum consolantur nos maximo
in luctu liberi eiuS, tanto patre dignissimi, quorum-qui maximus natu
Petrus, vixdum primum et vigesimum ingressus annum, tanta iam et
gravitate et prudentia, et authoritate molem totius Reip. sustentat, ut in
eo statim reuixisse genitor Laurentius existimetur. Alter annorum duo-
deuiginti loannes, et Cardinalis amplissimus (quod nunquam cuiquam id
aetatis contigerit) et idem pontificis maximo, non in Ecclesiae Patrimonio
duntaxat, sed in patriae quoque suae distinctione legatus, talem tantum·
que se iam tam arduis negotiis gerit et praestat. ut omnium in se morta-
lium oculos conuerterit, atque incredibilem quandam, cui responsurus pla·
nissime est, expectationem concitauerit. Tertius porro, Iulianus,impubes=
adhuc, pudore tamen ac venustate, neque non probitatiS, et ingenii mirifica
quadam suauissimaque indole,'totius sibi iam ciuitatis animos deuinxit.
Verum ut de aliis in praesenti taceam, de Petro certe ipso cohibere me
non possum, quin recenti re testimonium hoc loco paternum adscribam.
Duobus circiter ante obitum mensibus, cum in suo cubiculo sedens (ut
solebat) Laurentius, de philosophia et literis nobiscum fabularetur, ac se
destinasse diceret reliquam aetatem in iis studiis mecum et cum Ficino,
Picoque ipso Mirandula consumere, procul scilicet ab urbe et strepitu,
negabam equidem hoc ei per ciues licere, qui quidem in dies viderentur
magis, magisque ipsius et consilium, et authoritatem desideraturi. Tum
subridens ille « Atqui iam, inquit, vices nostras alumno tuo delegabimus,
atque in eum sarcinam hanc, et onus omne reclinabimus. ι Cumque ego
rogassem, an adhuc in adolescente, tantum virium deprehendisset, ut eis
bona fide incumbere iam possemus. α Ego vero, ait ille, quanta eius et
quam solida video esse fundamenta, laturum spero haud dubie quicquid
inaedificavero. Caue igitur putes, Angele, quenquam adhuc ex nostriS,
indole fuisse tanta, quantam iam Petrus ostendit, ut sperem fore, atque
adeo augurer (nisi me ipsius ingenii aliquot iam experimenta fefellerint)
ne cui sit maiorum suorum concessurus. » Atque huius quidem iudicii
praesagiique paterni, magnum profecto et clarum specimen hoc nuper
dedit, quod aegrotanti praesto fuit semper, omniaque per se paene etiam
sordida ministeria obiuit, vigiliarum patientissimus et inediae; nun·
quamque a lectulo ipso patris, nisi cum maxime Respublica urgeret, auelli
passus. Et cum mirifica pietas extaret in vultu, tamen ne morbum aut
solicitudinem paternam moerore suo adaugeret, gemitus omnes et la-
chrymas incredibili virtute quasi deuorabat. Porro autem, quod unum
tristissima in re pulcherrimum, ceu spectaculum videbamus, inuicem
pater quoque ipse ne tristiorem filium, tristitia sua redderet, frontem sibi
extempore velut aliam fingebat, ac fluentes oculos in illius gratiam con-
tinebat, nunquam aut consternatus animo, aut fractus, donec ante ora

