[nara 14⁹0] - RERUM URBANARUM COMMENTARII. 399

Petrum, Papa presente. Sermonem fecit procurator ordinis eremi-
tmum s. Augustini : alia omnia observata sunt more solito.

Dominica quarta quadragesime, 21 ejusdem mensis martii,
Rmus. D. cardinalis Ulixbonensis alias Portugalensis celebravit
missam publicam in capella predicta, Papa presente. Sermonem
fecit procurator ordinis beate Marie de Monte CarmeIO.

Hoc mane, SS. D. noster, indutus omnibus paramentis in camera
papagaui, dempta mitra, benedixit rosam quam coram Sanctitate
sua genuflexus tenebat D. Gaspar Blondus camere apostolice cle-
ricus ante per nos incensam in loco solito paratam consuetis
ceremoniis. Tum rosam in sinistra portans, dextera populo bene-
dicens, venit in capellam majorem dicti palatii ubi misse interfuit:
qua finita, et benedictione per suam Sanctitatem data, sua Sanctitas
ad se mandari vocavit magnificum D. Alphonsum ..... serenissi-
morum principum Ferdinandi regis et Elisabete regine Hispanie
apud Sanctitatem suam oratorem, cui consignavit rosam predictam
serenissime domine predicte nomine Sanctitatis sue presentan-
dam. Mihi videbatur rem debere fieri in camera papagalli3 sed
postquam Sanctitas sua ad illam rediisset, et cum Rmo. D. vice-
cancellario Cathalano, regi Hispanie favente, suspiciente rem
hujusmodi, cum majore gloria, in populi conspectu in dicta
capella fieri deliberatum et factum est.

His factis, Papa rediit ad cameram ordine consueto. D. Alphon-
’ sus orator predictus cum rosa incessit ante crucem in loco suo
inter alios oratoreS. Postquam Papa, dimissis in camera papagalli
paramentis, ad cameras suas rediisset, recesserunt cardinales
omnes et predictus D. Alphonsus a familia, cubiculariis et prelatis
palatii ac quibusdam aliquorum cardinalium familiaribus asso-
ciatus est usque ad domum sue residentie, medius inter guberna-
torem Urbis a dexteris et archiepiscopum Arelatensem a sinistris
equitans,

SS. D. N. intendens etiam principes scripsisse, classem parare
Turcum, jam multis mensibus elapsis, per literas cohortatus est
principes Germanic ut pro festo annunciationis beate Marie
virginis proxime futuro, oratores suos mitterent ad tractandam
expeditionem contra Turcum ; pro cujus rei executione faciliter
provideri posse speraretur, medio Turci apud Sanctitatem suam '

