334 JOHANNIS BURCHARm, [Mars 1489]

ipsi tres fuerunt a SS. D. N. ad consistorium vocati, ubi Sanctitas
sua dixit eos in cardinales creasse extra communionem. Deinde
fuerunt collegialiter associati per omnes cardinales ex consistorio
ad cameram predictam, cardinalibus binis et binis incedentibus.
Beneventanus fuit inter de Fuxo et sancti Georgii in ultimo loco
manentibus3 Aleriensis inter de Sabellis et Columna in penultimo
loco; et Auriensis in ultimo loco inter Ursinum et Ascanium cardi-
nales : incesserunt autem predicti creati cardinales in eorum
mantellis quotidianis et birretis violatiis obscuris, ut prius incedere
solebant.

Cum autem, ut prefertur, SS. D. N. creationem predictam ipsis
creatis nuntiasset, fuit per Rmum. D. cardinalem sancti Marci et
alios cardinales dictum quod nihil responderent, et deinde etiam
additum quod anulos ad sigillandum et alios ab eorum digitis
deponerent, et non deferrent quousque SS. D. N. anulos suos et
titulos in consistorio traderet more consueto. Associatis predictis
novis cardinalibus ad cameram predictam, recesserunt antiqui,
ipsi novi eos usque ad ostium associarunt et in eadem camera
manserunt et ibidem leti simul pransi sunt.

Prandio peracto, eis me interrogantibus, dixi quod birreta, et
abitum suum non mutarent quousque essent ad publicum consis-
torium pro receptione capelli ituri, et quod interim domos suas
non exirent : et quia dixerunt se ex tunc ituros ad SS. D. N ‚
commemoravi ipsis quod in mantellis quotidianis et hir-retis pre-
dictis incederent et sibi caudam deferri non permitterent usque ad
receptionem capelli, ut prefertur, et hanc meam sententiam
laudavit Rmus. D. cardinalis S. Marci cum illam postmodum e'x
me intellexisset3 ordinavi etiam quod in receptione capellorum
in cappis de ciambellotto similiter et in visitatione incederent, tum
propter tempus quadragesimale, tum etiam, quia magis convenit
quod in hoc principio humilius incedant ε coopertas tamen et
frenos mularum suarum vel ex rosacio vel rosacia, prout ipsis
magis placebit, ordinare possent, predicto Rmo. domino cardinale
3. Marci solummodo et simili modo laudante et asserente quod
felicis recordationis Paulus papa secundus postquam ipsum cardi-
nalem publicaverat, cum per plures menses absque valisia per
Urbem equitare et quasi per biennium, antequam sibi licentiam

