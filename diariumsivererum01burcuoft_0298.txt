288 ιῙΟΗΑΝΝΙΞ BURCHARDI, [Fevrier 1488]

cardinali novo et introitu consistorii fecerunt reverentiam, cum
capite, omnes profunde se inclinantes : idem fecerunt ante infimum
gradum solii ; Senensis precessit, secutus est eum cardinalis novus,
camerarius vero mansit infra infimum gradum solii. Cardinalis novus
cum esset in plano solii ante pontificem, genuflexuS, osculatus est
pedem, deinde manum, tandem os; cui pontifex dixit ipsum bene
venisse et ille ei gratias egit; descendit deinde Senensis de solio,
et novus ipsum secutus est et omnes tres simul, ut prius, pontifici
reverentiam secerunt; qua facta, precedente Senensi, deinde novo
et illos camerario sequente, novus receptus est ab omnibus cardi—
nalibus in locis suis, discoopertis capitibus stantibus, primo a se-
niore sive a priore, videlicet vicecancellario, deinde a singulis aliis.
Postquam ab episcopis et presbyteris omnihus receptus esset,
Senensis et camerarius iverunt ad loca sua, ubi stantes receperunt
ipsi, deinde sequentes diaconi cardinales. Post, associarunt novum
cardinalem inter Senensem et camerarium in ultimo loco, prout
primum venerunt, equitantes usque ad domum residentie sue,
Ursinorum videlicet in campo Flore; ubi cum essent episcopi magis ,
prope ostium, deinde presbyteri, diaconi vero cardinales ab alia
parte, novus, a parte episcoporum incipiendo, discooperto capite,
singulis gratias egit, tum equitans ante ostium palatii sui versus ad
illos capite discooperto stans, expectavit singulorum recessum3
deinde intravit domum ad prandium.

Feria tertia, 29 januarii, hora xxl vel circa, per portam viridarii,
intrarunt quatuor oratores serenissimi Maximiliani Romanorum
regis, videlicet R. in-Christo P. D. Lucas episcopus Sirmiensis‚
Bernardus de Solehym, Gregorius de Turre et frater Joannes prior
conventus Antuerpiensis, ordinis s. Dominici, qui a familiis SS. D.
N. pape, et RRmorum. DD. cardinalium, tanquam oratores regis
Romanorum, recepti sunt. Fuerat enim diu ante in consistorio
disputatum et tandem deliberatum, quod sic recipi deberent, et ab
omnibus usque ad domum residentie sue, videlicet juxta plateam
s. Marie rotunde, quam quondam D. Sinibaldus de Spata scriptor
apostolicus construi curavit, in qua prefatus episcopus orator
hospitatus est, alii autem college sui in aliis domibus prope ipsam.

Die Sabbati, 2 mensis februarii, testum purificationis beate
Marie virginis, in mane, hora consueta, SS. D. N. paratus more

