140 JOHANNIS BURCHARDI, wavria-1485]

cardinalis ascendit ad cameram papagalli pontificem expectans, qui
parum post, camera sua exiens, illuc venit paramenta recepturus,
ut in publicum consistorium veniret. Interim orta est inter 111. prin-
cipis Sabaudie et Mediolani ducis oratores super procedentia
questio, seu diuturna renovata, qua per SS. D. N. intellecta,
ordinavit et mandavit S. sua quod pro hoc mane ,orator ducis
Mediolani locum daret Sabaudiensi‚ et quod deinceps alternatis
vicibus venirent, una die oratores Mediolani, alia Sabaudienses;
cui ordinationi Mediolanensis parendo recessit, et alii locum'
dedit.

Deinde SS. D. N. paratus more solito venit ad publicum consisto-
rium in primam, maj orem videlicet, aulam palatii pro publico consis-
torio preparatam. In qu0, facta per cardinales reverentia consueta,
proposita est causa, utmoris est 3 venerunt ad idem consistorium a
prelatis more solito associati, comes Delfini et alii sex oratores pre-
fati college sui ; quibus aulam consistorii ingredientibus, processit
ad pontificem cardinalis Andegavensis ad solitum ipsos oratores
collegas suos ibidem expectans. Quibus omnibUS, cardinale excepto,
ad pedis, manus et oris osculum, more consueto receptiS, cardinalis ’
ipse presentavit pontifici literas regis predicti in Francorum idio-
mate et comeS‚ alias ejusdem in sermone latino scriptas; quibus
presentatiS, cardinalis ad locum suum inter alios cardinaleS, comes
vero cum aliis sex versus banchum presbyterorum cardinalium ad
locum consuetum accesserunt. Prolata ex post per pontificem
commissionis signatura, lecte fuerunt litere credentiales regis
Francie, ut prefertur, presentate, prime per R. P. D. Stephanum
episcopum Maurianensem vulgares, deinde per R. D. Ludovicum
Grifum Archiepiscopum Beneventanum secretarium SS. D. N.
latine; quibus lectis, oratores predicti prestiterunt obedientiam
SS. D. N. nomine regis sui, prout antecessores ejusdem alias
prestiterunt. Super quibus erravi superius scribendo quod cardi-
nalis Andegavensis, facta societate cum oratoribus usque ad ca-
meram apostolicam, venerit ad cameram paramenti ibidem papam
expectans, quia jam Papa,-interim quod ipse illos associavit, venit
ad aulam consistorii in qua ipse cardinalis cum oratoribus ve-
niendo, invenit pontificem et cardinales jam reverentiam fecisse.
Fecit igitur ex tunc et ipse reverentiam et accessit inter alios

