418 J OHANNIS BURCHARDI, [Aosit 1491]

Sabbato, 27 mensis augusti predicti, celebrate sunt exequie
bone memorie Johannis episcopi Tornacensis in ecclesia s. Marie
de Populo. Missam celebravit R. P. D. Petrus Paulus episcopus s.
Agathe; sermonem fecit post missam frater Bartholomeus de vi-
terbio ordinis predicatorum, sua magna laude. In oratione misse,
episcopus expressit nomen defuncti preter solitum et meam ordi-
nationem, quia in exequiis inferiorum a cardinalibus non solet
exprimi. Post missam et sermonem absolverunt more solito, RR.
in Christo PP. et DD. Arelatensis et Johannes Ragusinus archie-
piscopi, Cortonensis et Agatensis episcopi. Interfuerunt familie
SS. D. N. pape et aliquorum cardinalium ε juxta feretrum posita
sunt intorticia viginti, sepulturam duo; pro elevatione sacramenti
misse majoris data intorticia quatuor 3 pro parvarum sive bassarum
missarum que hodie dicte sunt intorticia quatuor; pro celebrante
unum et unum pro sermocinante. Prelatis date sunt facule unius
libre, cubiculariis medie libre et scutiferis quatuor unciarum. Se-
pultus est in capella retro altare majus ad sinistram cardinalis Tm·-
nacensis sui antecessoris, prout in testamento ordinaverat. Funes'to-
rum fuerunt sexdecim et, die veneris 19 dicti mensis augusti, com-
mendata est ecclesiaTornacensis per obitum dicti ‚Iohannis pastoris
solatio destituta, per SS. D. Ν. papam in secreto consistorio, Rmo.
D. Antonio tituli s. Anastasie presbytero cardinali. Prelati palatini
in ecclesia s. Marie de Populo, in exequiis predictis, habuerunt ex
supradictis primum locum, nemine contradicente, licet ips-is vero
ordine non deberetur ex causa supradicta in die obitus per me notata.

Lune, 29 augusti, festo decollationis s. Johannis Baptiste, anni-
versario assumptionis SS. D. nostri Innocentii Pape VIlI ad apicem
summi apostolatus, Rmus. D. cardinalis Aleriensis celebravit mis-
sam solemnem in capella maiore palatii apostolici apud s. Petrum,
Papa presente, cui astitit a dextris cardinalis de Sabellis, unicus
diaconus, eta sinistris> cardinalis s. Anastasie, juniorpresbyterorum
cardinalium, qui et suo tempore deposuit Pape mitram, indebite
tamen, per errorem nostrum, quia de Sabellis debuisset etpotuisset
deposuisse. Interfuerunt quinque alii cardinales, vicecancellarius,
Neapolitanus, Ulixbonensis, de Comitibus et Beneventanus. Papa
venit ad genuflexionem pro versu Alleluia ; cantores dixerunt pro-
sam3 et alia more solito.

