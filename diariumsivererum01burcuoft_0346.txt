336 JOHANNIS BURCHARDI, [Mars 1489]

venit, cardinalis Andegavensis ex Urbe obviam equitavit usque ad
Civitatem Veterem predictam, quem Rmum. D. cardinalem asso-
ciavit etiam R. P. D. N. Archiepiscopus Cusentinus3 ob quam
tamen causam cardinalis et archiepiscopus predicti Civitatem
Veterem equitaverint, videlicet an pro receptione Turci, vel pro
certificando custodes qui promotionem RRmorum. DD. archiepis·-
copi Lugdunensis et magistri militie predicte ad cardinalarem q
dignitatem heri factam expectabant, vel alia causa, ignoro.

Redierunt ad Urbem iidem cardinalis et archiepiscopUS, die vene-
ris 13 martii presentis circa horam XVI.

Feria sexta, 13 martii, hora vigesima vel circa, Gem sultan fra-
ter Turci supradictus intravit Urbem eques supra uno ex equis albis
chineis nuncupatis, SS. domini nostri cum omnibus prout ante
pontificem equitantem duci solent, per portam Portesiam Trans-
tiberinam : cui de mandato Pape obviam venerunt familie cardina-
lium sine prelatis, videlicet capellani, et scutiferi tantum reveren-
dissimorum dominorum cardinalium Neapolitani, s. Marci, de
ComitibuS, Parmensis, de Fuxo, s. Georgii, de Sabellis, de Columna
et de Ursinis, si bene memini, et s. Clementis : aliorum cardi-
nalium, si recte memini, nullus misit, licet Papa mandari fecisset
omnibus suas familias mittere, non prelatos ; similiter cum familia
Pape venerunt cubicularii et scutiferi tantum.

Intra portam omnes receperunt eum in medio spacio, birreta
sua deponentes et adstatim reponentes. Turcus autem caput, more
suo, magno velo albo tectum habens, nemini discooperiebat, sed
tantum parum inclinabat. Primus ex familia cujusque cardinalis
ipsum recipiebat sub hujusmodi ferme verbis : « Rmus. D. meus
Cardinalis N. de mandato SS. D. N. pape mittit obviam Magnitu-
dini vestre hanc suam familiam, de adventu illius gaudens, »
excepto D. Petro caudatario hispano Rmi. D. cardinalis s. Marci,
primo familie ejusdem, qui in hac aut simili verborum sententia
eumdem accepit dicens : « Serenissime Princeps, Rmus. D. meus
cardinalis s. Marci, magno gaudio affectus est ubi intellexit Celsi-
tudinem vestram ad Urbem adventuram; quamobrem, ut hanc
animi sui jucunditatem ostenderet, familiam suam ad illius ingres-
sum honorandum misit. Rogat sua reverenda dominatio Deum
optimum maximum omnipotentem ut hic Majestatis vestre adventus

