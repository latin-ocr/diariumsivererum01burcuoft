312 ,IOHANNIS ΒΗΒΕΗΑΗΒῙ, [sum 1488]

· S. Sebastiani sacristam Pape, ut dicebatur, inventa. Processio venit

per viam Rectam usque ad castrum s. Angeli et deinde per Sanctam
usque ad s. Petrum, ubi celebravit missam solemnem Rmus. D.
cardinalis Mediolanensis more consuet0‚ qui non venit ad proces-
sionem hoc mane. RRmi·. DD. cardinales et curiales non venerunt
euntes ad palatium per viam Rectam vel Sanctam, ne turbarent
ornatum viarum3 sed venerunt per viam hospitalis s. Spiritus. Alia
omnia observata sunt more consueto.

Sabbato, ultima maii proxime preteriti, D. Johannes Maria et
ego recepimus in collegam nostrum inlocum D. episcopi Pienfini,
D. Aldellum de Piccolominibus juxta tenorem brevis apostolici.

Feria quinta, 12 junii, octava corporis Christi, R. P. D. Cesar
episcopus Amerinus celebravit missam solemnem in ecclesia s.
Marci. Interfuerunt septem ex RRmis. DD. cardinalibus, videlicet,
Neapolitanus, s. Marci, Andegavensis, s. Angeli, Sabellis et duo alii.
Dicto offertorio per celebrantem venit senator cum conservatoribus
et obtulerunt in manus episcopi in faldistorio cum mitra sedentis ;
depositis chirothecis, senator calicem unum cum patena argentea
inaurata, conservatores vero quilibet unum cereum magnum;
deinde voluerunt sedere ipsi senator et conservatores in bancis
cardinalium ad dexteram sedis Pape quia cardinales prefati sede-
bant in aliis bancis ad sinistram dicte sedis, et male, quia debuerunt
sedere episcopi et prelati ad dexteram solii: sed ego nolui illud
permittere; dixi quod vel in gradibus dicte sedis se locarent vel in
bancis pro oratoribus in 1000 consueto ordinatis in quo nullus erat,
quod egre tulit Adaltus de Nigris civis romanus et bestialiter mihi
respondit. Noluerunt quoque in loco predicto se locare, sed reces-
serunt, facta communione per celebrantem. Ordinata fuit processio
more consueto et, finita missa, celebrans in sacristia, depositis
planeta, tunicella, dalmatica et sandaliis, accepit pluviale et toba-
leam subtus ad collum. Ante altare impesuit incensum, incensavit
sacramentum et portavit illud in processionem 3 extra ecclesiam ac-
cepit mitram. Cardinales secuti sunt sacramentum omnes predicti,
excepto Neapolitano qui recessit. Post cardinales, prelati et scutiferi
cardinalium et prelatorum portarunt prope dominos suos post sa-
cramentum singula intorticia : reverso sacramento ad altare, cele—
brans incensavit illud et sine mitra premissis versiculis : Sit no-

