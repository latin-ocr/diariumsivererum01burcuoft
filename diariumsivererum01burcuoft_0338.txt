328 JoHANNJS BURCHARm, [sanvier 1489]

modo, incepit : Te Deum lazcdamuS, quod prosecuti sunt cantores
more solite.

MCCCCLXXXIX.

Feria quinta, 25 mensis decembris, festum nativitatis salvatoris
nostri J. Christi, Rmus. D. vicecancellarius in basilica s. Petri
celebravit missam publicam, Papa absente, RRmis DD. cardinali-
bus presentibus, In fine, pronunciavit indulgentias plenarias per
. Papam, ut asseruit, concessas interessentibus et non fuit sermo.
Omnia alia observata sunt more consueto.

Feria sexta, 26 decembris, festum s. Stephani protomartyris,
Rmus. D. cardinalis Parmensis celebravit missam publicam in,
capella majore palatii apud s. Petrum, Papa absente, cardinalibus
presentibus. Sermonem fecit quidam frater ordinis carmelitarum

qui et quarta dominica adventus sermonem feceratâ€ž Alia omnia
more solito sunt observata. .

Sabbato, 27 decembris, festum s. Johannis evangeliste, RmuS.
D. cardinalis Ulixbonensis celebravit missam publicam in capella
predicta, Papa absente, et cardinalibus presentibus. Sermonem
fecit quidam Traguriensis presbyter secularis capellanus seu alius
domesticus episcopi Auriensis datarii.

Feria quarta, 31 et ultima mensis decembris, Rmus. D. cardi-
nalis s, Clementis paratus amictu, alba, cingulo, stola, cruce pecto-
rali, pluviali absque pectorali, mitra et anulo pontificali peregit
officium vespertinum more consuetO, Papa absente, et cardina-
libuspresentibus.

In die sequenti, celebravit idem missam publicam in eadem
capella, Papa absente, cardinalibus presentibus. Sermonem fecit
R. D. Carolus de Cesena abbreviator dc prima visione cubicularius
Pape. Alia omnia sunt more consueto observata.

Sabbato, 3 januarii, SS. D. noster pristine restitutus sanitati
barba tonsus est.

Feria secunda, 5 mensis Januarii, vigilia epiphanie, Rmus. D.
cardinalis Andegavensis paratus amictu, alba, cingulo, cruce
pectorali, stola, pluviali pectorali ex perlis, mitra et anulo ponti-
ficali, in capella maJ'ore prefata, peregit officium vespertinum,
Papa absente, cardinalibus presentibuS, more solito.

