126 JOHANNIS BURCHARDI, [Decembre 1484]

similiter remansit. Pervenimus deinde'ad palatium residentie Rmi.
D. cardinalis Gerundensis, qui similiter RRmis. DD. cardinalibus
ibidem gratias agens domum intravit. ln ejus loco postmodum,
Rmus. D. cardinalis de Sabellis, dimissis Parmensi et de Columna
cardinalibus, equitavit medius inter Senensem, et s. Georgii usque
ad suum palatium 3 peractis cardinalibus gratiis post eorum disces-
sum ascendit ad suum palatium3 tum quisque ad sua divertit; que
supra suo loco per inadvertentiam adnotare pretermisi, est et
aliud quod simili inadvertentia adnotare supra omisi.

Die autem 20 mensis decembris, si recte memini, postprandium,
circa horam vesperorum in palatio apostolico apud s. Petrum in
prima aula, supra portam primam dicti palatii habitum est secretum
consistorium RRmorum. DD. cardinalium et prelatorum in
romana curia existentium, SS. D. N. pluviali stola, cingu10‚ alba et
amictu ac mitra ex perlis simplice parato in sede sua eminente
presidente, in quo D. Franciscus de Padua advocatus consistorialis,
breviter satis proposuit vitam s. Leopoldi, et ejus miraculorum
majorem partem recitavit, petens ipsum cathalogo sanctorum
adscribi. Cujus propositione audita, SS. D.N. a cardinalibus primo
vota perscrutatus est. Deinde et singuli prelati quid sibi visum est
dixere.

Erant autem consistorii predicti loca sic ordinata ε

In capite aule ad dextram intrantisin medio parietis dictam aulam
a secunda aula dividentis, posita erat sedes pontificis, et in ea
pontifex sedebat, et ante eam in modum circuli super scabellis suis
RRmi. DD. cardinales ordine consueto. Post cardinales a muro ad
sinistram intrantis dictam, versus pontificem in transversum posita
erant scamna illis similia,⁸ quibus in cappella utimur pro prelatis,

circiter xm linearum ita ordinata quod inter primum scamnum, et Α

ultimos cardinales esset spatium circiter 111 cannarum, et scamna
in capite murum tangebant ostii oppositum, ac inter ea et ostium ac
murum ostii spatium erat circiter unius caune pro passu intrantium
et exeuntium inter ipsa3 et conveniens spatium erat ut prelati
commode possent ascendere vel descendere. Primi prelati sedebant
in scamno cardinalibus et pontifici proximiore. Deinde alii suo
ordine, et omnes erant in cappis solitis quibus in capella prelati
utuntur. Collectis omnium votiS, SS. D. N. exhortatus est omnes

