40 JOHANNIS BURCHARDI, [Aom 1484!

aliquos cardinales, nisi de consensu duarum partium eorumdem,
et tunc tantum in casibus expressis in jure (1).

Item, cum juri et equitati conveniat, quod illis fqui r. Ecclesie
in suis necessitatibus prompta voluntate subvenerunt, de ejusdem
Ecclesie facultatibus debita satisfatio impendatur, voveo, juro et
promitto, quod solvi faciam realiter et cum effectu cuilibet ex
cardinalibus tam presentibus quam etiam defunctis omne id, et
totum, in quo constat et constare poterit in futurum eos esse
creditores fel. rec. Sixti pape quarti predecessoris mei seu apos-
tolice camere et sediS‚ quacumque ratione vel causa, et illos ex
eis, quibus pro eorum creditiS, ab eodem predecessore meo, loco
pignoris tradita hactenus forent et concessa, castra, civitates et
loca, jocalia aliaque r. Ecclesie, aut pro recuperatione eis debite
quantitatis, aliqui redditus assignati, in hujusmodi pignorum et
assignamentorum possessione manutenebo et conservabo, conces—
sasque eis desuper literas et scripturas approbabo et confirmabo
meis literis, cum suppletione quorumcumque defectuum ob illorum
uberiorem conservationem.

Item, cum sedis apostolice plurimum intersit quod litere apos-
tolice, que ad diversas mundi partes deferuntur, accurate et dili-
genter juxta stilum romane curie expediantur, et propterea in
cancellaria apostolica sint dudum plurima officia instituta3 et, ut
facti experientia demonstrat, litere que aliunde, quam per cancel-
lariam expediuntur pro tempore, persepe in stilo et aliisneoes-
sariis sint defective; intersit quoque ejusdem sedis, quod illarum
sic expeditarum registra fideliter adnotentur et conserventur
insimul in uno eodemque loce, imo pari modo volo, juro et pro—
mitto non expedire aut expediri permittere alias literas aposto-
licas aliunde, quam per cancellariam prefatam et officiales iuius,
literis officiorum civitatum et locorum temporalis dominii romane
Ecclesie et illius temporalitatem concernentibus dumtaxat exce-
ptis; faciamque et mandabo illas omnes in registro generali
literarum apostolicarum dumtaxat et non alibi registrari; nisi
essent litere officiorum et temporalitatis, quas in camera apos-
tolica, aut aliquod negocium necessario secreto tenendum conti-

1. Rinaldi arrete ici la citation de Burchard.

