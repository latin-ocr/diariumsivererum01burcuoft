[Avril 1490] RERUM URBANARUM COMMENTARII. 405

seredderet. Que poni non debebant cum officium hoc feriale sit,
-non solemne vel pomposum.

Eadem die, hora consueta, dicte sunt matutine tenebrarum in
capella supradicta quibus SS. D. noster non interfuit. Rmus. D.
cardinalis s. Petri ad Vincula, Pape major penitentiarius, die
crastina officium peracturuS, in fine officii, in loco suo solito genu-
flexus, dixit orationem ε Respice, etc.,· et alia more solit0.

Diebus preteritis venerunt ad Urbem nove de obitu bone
memorie Caroli Sabaudie ducis qui in xxu11 vel circa etatis annum ’
constitutus, die 13 mensis martii proxime preteriti, diem clausit
extremum, relicta post se filia primogenita et Carolo Joanne
Amadeo in septimo etatis sue mense vel circa constitutO, qui ei in
ducatu etin omnibus dominiis successit.

Feria sexta hebdomade sancte, 9 aprilis, Rmus. D. cardinalis
s, Petri ad Vincula maj0r penitentiarius in capella majore palatii
supradicta, Papa presente, celebravit officium. Altare ex ordina-
tione sacriste habuit pallium nigrum quod non feci amoveri, quia
tarde veni. Cantores qui passionem cantaverunt omnes tres habue-
runt paramenta nigra3 quod, magna difficultate, sacrista omnium
bonarum ordinationum inimico se opponente, obtinui ε sermonem
fecit procurator ordinis minorum. Papa, post adorationem cruciS,
obtulit ducatos in auro xxv per manus Bernardini cubicularii secreti.
D. Mauritius Cibo, frater germanus pape, adoravit post episcopos
cum protonotariis assistentibus quorum primum a sinistris suis
habuit. Celebrans non venit cum pontifice ad capellam parvam
cum sacramento, sed dedit clavem capsette D. Aldello socio meo.
Papa in majore capella ante sacramentum stans imposuit incen-
sum in duo thuribula ε incensavit sacramentum, tum illud ex
manibus cardinalis Senensis primi assistentis accipiens portavit
ad capellam majorem ubi coram altari celebrans illud de manibus
Pape accipiens posuit super altare3 quod Papa, incenso imposito,
iterum incensavit ; alia omnia more solito sunt observata. Offerto-
rium ascendit ad ducatos in auro, inter largos et de camera, quin-
quaginta duos et septem in monetis vel circa. Habui in partem
meam tres largos, quinque de camera et carlenos viginti duos.

Papa, me commemorante, tam veniendo de camera quam ad illam
ι redeundo, populo non benedixit.

