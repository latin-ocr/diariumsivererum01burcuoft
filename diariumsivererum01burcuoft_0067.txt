Aout 1484] RERUM URBANARUM COMMENTARII. 57

extraxit, duobus tantum digitis adhibitis, ut ab Omnibus palam
videri posset3 quam schedulam dedit Senensi, qui eam etiam,
extensis apertis manibus aperienS, publice legebat et retinebat.
Extracta schedula, vicecancellarius calicem, ut prius, patena
cooperiebat, quousque illa lecta esset, tum extrahebat aliam, et
sic fecit usque ad finem scrutinii. Erat autem prioris presbyte-
rorum cardinalium officium calicem supra mensam detegere et
tegere. Tamen quia cardinalis MediolanensiS, eorum prior, infir-
mitate gravatuS, id facere non poterat, vicecancellarius ejus in hoc
vices supplevit. Erant autem schedule votorum hujusmodi tenoris;
scilicet :

«Ego Jul. episcopus Ostiensis, cardinalis s. Petri ad Vincula,
eligo in summum pontificem Rmum. D. meum D. Jo. tit. sancte
Cecilie presbyterum cardinalem Melfitensem, et Rmum. D. meum
D. Raphaelem tit. s. Georgii ad velum aureum, diaconum cardi-
nalem, et Rmum. D. meum D. Jo. Baptistam beate Marie in Dom.
etiam diaconum cardinalem de Ursinis, » Cum RmuS. D. cardinalis
Senensis singulas schedulas hujusmodi legeret, singuli RRmi DD.
cardinales in foliis que ante se habebant, annotabant conti-
nuando post, Rmus. D. cardinalis Melfitensis habet cardinalem
Ostiensem. Idem faciebant in nomine cardinalis s. Georgii et de
Ursinis et sic de aliis lectis, ut supra. Singulorum votis comper-
tum est nullum ex cardinalibus ultra decem vota habere; imo
solus cardinalis s. Marci decem vota habuit. Cum autem necessa—
ria essent futuro pontifici vota xvn, videlicet duas partes ex tribus
cardinalium presentium, non fuit hoc mane conclusum, sed votis
lectis, surrexerunt omnes cardinales. Quidam iverunt ad cameras
suas ad prandium, alii ad practicandum.

Heri cardinalis Mediolanensis infirmus, qui tres servitores
habebat in conclavi, mihi dixit ‚Iohannem de Gualbis, unum ex illis
tribus, sibi minus oportune servire, propterea ipsum ex conclavi
emitterem et ejus loco Justinianum Amerinum intromitterem.
Respondi, id mihi non licere sine coHegii scitu et mandato.
Curavit igitur quod RmuS. D. vicecancellarius cum quibusdam aliis
cardinalibus nomine collegii id mihi committeret, ad cujus man-

datum prefatum Jo. de Gualbis emisi et ejus loco predictum Justi-
nianum intromisi.

