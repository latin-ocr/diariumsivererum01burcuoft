190 JOHANNIS BURCHARDI, [Mars 1486]

hinc et inde genuflexi tenuerunt usque ad communicationis finem3
qua finita, deposita fuit mappula et subdiaconus reportavit calicem
cum hostiis, et illum posuit super medium altaris ad locum ubi
prius steterat et ibidem mansit ad finem misse, et quousque Papa
ecclesiam exivit. Tum sacrista Pape dedit eas sacriste basilice
s. Petri qui eas pro communione fidelium reposuit. Papa, lotis
manibus, reversus est ad altare cum mitra, perfecit missam et
dedit benedictionem sine mitra, more consueto. Non dedit indul-
gentias, quia in publica benedictione plenarias daturus erat. Rmus.
D. cardinalis vicecancellarius qui assistens erat et RmuS. D. cardi-
nalis Senensis dixerunt quod Papa non debebat hic dare benedic-
tionem in altari quia postea publicam daturus esset. Respondi quod
propter publicam hec non deberet obmitti, quia esset conclusio
misse et sic acquieverunt opinioni mee. Papa, data benedictione,
deposuit pallium quod super altari dimisit, interim dicens :Domi-
nus vobiscum et processionaliter portatus fuit ad locum publice
benedictionis, per navem ultimam sinistram ecclesie videlicet
vultus sancti, qui tunc fuit ostensum in loco predicto. Papa dedit
benedictionem publicam solemnem ut moris est et indulgentiam
plenariam quam RRmi. DD. de Sabellis in latino et de Columna
diaconi cardinales in vulgari italico pronunciarunt3 qua publicata,
cardinales deposuerunt paramenta.

Omnes prelati et Papa ac ipsi cardinales quisque reversus est ad
locum suum; Papa eundo ad basilicam et ad benedictionem ac
benedicendo habuit regnum preciosum in capite.

Die lune proxima post festum Pascheque fuit 27 mensis martii,
Rmus. D. cardinalis Mediolanensis celebravit missam in capella
magna, in palatio apostolico apud s. Petrum, Papa presente, et
observate sunt ceremonie consuete prout in aliis missis et nonfuit
sermo ; dicta fuit una tantum oratio.

Die martis Pasche que fuit 28 mensis martii, non suit capella⁴
Celebratum fuit festum annunciationis beate Marie virginis in hunc
diem translatum et ad supplicationem RRmorum. DD. cardinalium
et societatis ejusdem annunciationis beate Marie, SS. D. N. dedit
licentiam RRmis. DD. cardinalibus interessendi officio in ecclesia
beate Marie Minerve, et propterea non fuit missa solemnis et
publica in capella palatii. Eodem mane, SS. D. N. Innocentius ἱ

