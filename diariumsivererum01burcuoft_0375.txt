[Septembre 1489] RERUM URBANARUM COMMENTARII. 365

Sabbato, 12 mensis septembris, anniversarium* coronationis
Pape, SS. D. N. paratus more solito venit ad capellam predictam,
in qua officio publico et solemni interfuit quod celebravit Rmus.
D. cardinalis Beneventanus ε ad versum Alleluia predictum, Papa
venit ad faldistorium et cantores dixerunt deinde prosam; et alia
etiam, utsupra sunt observata. Huic misse interfuit D. Antonius
orator Neapolitani regis in loco suo solito stanS, sententia contra
dominum suum regem, ut supra, non obstante.

Dominica, 13 mensisseptembriS, hora vigesima, vel circa, per
portam viridarii intrarunt Urbem magnificus D. Gulielmus de
Pictavia miles, orator serenissimi Francorum regis, cui venerunt
obviam familie RRmorum. dominorum Neapolitani, AndegavensiS,
de Eum, et de Sabellis cardinalium, et SS. D. N. pape3 ac ora-
tores regum Francie, Hispanie, Neapolitani, ducum Mediolani et
Ferraria, ac marchionis Monferratensis3 et ipsum receperunt ac
medium, inter archiepiscopum Arelatensem et episcopum Torna-
censem ad hospitium sue habitationiS, videlicet ad Solis tabernam
juxta campum Flore, associarunt more consuetO.

*Feria secunda, 14dicti mensis septembriS, dictus Franciscus de
Husio magister registri literarum apostolicarum ac earumdem
literarum scriptor et rescribendarius qui nocte preterita spiritum
reddidit Creatori circa horam xix ad basilicam s. Petri principis
apostolorum de Urbe a scriptoribus et aliis associatus portatus est
ac in eadem basilica* non longe ab altari beate Marie pauperum
sepultus Eodem dicto Francisco in infirmitate constituto, D.
Antonius de Mumacellis fecit pro eo officium rescribendariatus
taxando et signando bullas more solito, qui post obitum ejusdem
absque alia deputatione officium hujusmodi usque ad finem hujus
mensis septembris continuavit.

His diebuS, videlicet nocte sequente dominica hujus mensis
septembris, Dominicus magister Gentilis de Viterbio scriptor
apostolicus, Franciscus Maldente canonicus Foroliviensis et Con-
radus et deinde Baptista de Spello notarius camere apostolice,
Laurentius Signorettus scriptor in registro bullarum et Bartholo-
meus Budellus procurator penitentiarie successive capti fuerunt
etin castro sancti Angcli detenti pro falsificatione literarum apos-
tolicarum que ipsis imputabatur. D. Dominicus predictus confessus

