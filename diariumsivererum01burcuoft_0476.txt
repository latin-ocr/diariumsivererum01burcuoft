466 J OHANNIS BURCHARDI, [Avril 1492]

pelle, deposita cruce processionali Pape de baculo suo, portarunt
illam in paramentis quo venerunt, cardinales et prelati parati
omnes. Ibi Papa accepit paramenta et processionaliter venit ad
locum processionis et publice benedictionis ubi, facta sibi per car-
dinales reverentia consueta, lecti fuerunt processus per D. Johan-
nem de Bernardis subdiaconum apostolicum latine deinde cardi-
nalem de Columna in vulgari, in quibus additum fuit contra
impedientes impetrationes beneficiorum ecclesiasticorum etiam a
sede apostolica. Finitis processibus, Papa dedit benedictionem
solemnem et plenarias indulgentias3 deinde, dimissis a cardina-
libus et prelatis paramentis, Papa per aulas solitas venit et rediit
ad cameras suas. Cardinalis vero s. Petri ad Vincula venit in
pluviali suo albo cum Papa ad tertiam aulam ubi, licentiatus a
Papa, deposuit pluviale album, accepit stolam violaceam simpli-
cem, pluviale violaceum simplicem et mitram planam, imposuit
incensum, benedixit diacono qui dixit evangelium. Cardinalis
deinde, accepto linteo, lavit pedes tredecim pauperum et alia
observata sunt more solito. Interfuerunt quinque cardinales in
eorum cappis continuo stantes, videlicet : Januensis, Beneven-
tanus, Aleriensisâ€š s. Anastasia et de Columna. Credentia parata
suit eo ordine per credentiarios Pape, ac si Papa fuisset pedes illic
loturus. Bacilia cum pecuniis et mantilibus ministrarunt DD.
Gaspar Blondus et Johannes Gerona, clerici camere apostolice, et
D. Falco thesaurarius Pape ministravit manibus cardinalis map-
pulas et pecunias3 alia omnia more solito sunt observata.

Eadem die, circa horam xxn, incepte sunt in capella supradicta
matutine tenebrarum, Papa absente. In tine, Rmus. D. cardinalis
s. Petri ad Vincula, crastina die divina acturus, dixit orationem.

Venere sancta, 20 dicti mensis aprilis, RmuS. D. cardinalis s.
Petri ad Vincula in capella predicta peregit divinum officium,
Papa absente. Dicturi passionem paramenta nigra, similiter dia-
conus et subdiaconus capelle planetas nigras ante pectus plicatas
habuerunt. Dux Ferrarie non fuit in capella nec aliquis ad gradus
solii interfuit. Papa misit celebranti per sacristam xxv ducatos
cruci offerendos3 sermonem fecit archiepiscopus Patracensis sine
magna laude. Celebraturus venit ad magnam capellam pro sacra-
mento, et alia omnia more solito sunt observata.

