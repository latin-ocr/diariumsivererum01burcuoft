284 JOHANle eunomium, [sanvier 1488]

de Populo in quo precedenti nocte pernoctasset, visitari et colle-
gialiter ad palatium apostolicum associar13 alii quidam cardinales,
amici sui speciales et compatriote, etiam in die adventus sui ad
dictum claustrum sibi per unum aut tot quot eis placeret millia
passuum extra Urbem personaliter venire obviam aut familiam
suam mittere et deinde ipsum, ut prefertur, in ‚mane ad palatium
associare debere et posse, asserebant. Decrevit tunc SS. D. N. pro
nobis mittere et, quod circa receptionem novorum cardinalium in
libris nostris haberetur, quid hactenus observatum est, a nobis
intelligere.

Die igitur xxl111 januarii coram Sanctitate sua Vocati et' constituti
R. in Christo P. D. Augustinus episcopus Pientinus prefectus officii
ceremoniarum et ego, retulimus Sanctitati sue que observata sunt
antiquitus et que a tempore felicis recordationis Sixti pape in abu-
sionem deducta. Antiquitus enim, prout libri nostri, qui 'fere omnes
in Francie partibus seu Avenione fabricati sunt, referunt : cardi-
nalis novus seu de latere legatus ad Urbem veniens sive rediens,
per aliquot pauca, videlicet quatuor aut quinque milliaria, progre-
diebat extra Urbem et in mane iter capiebat versus Urbem : cardi-
nales vero omnes in aliqua platea porte qua novus cardinalis seu
legatus ingressurus, vicina, conveniebant, ubi equites ⁴eumdem
expectabant3 quo appropinquante, exibant illi et equestres ipsum
collegialiter recipiebant et simul ad palatium conducebant. Ab ali-
quot annis vero citra, cardinales in hujusmodi habenas relaxarunt,
et novis cardinalibus seu legatis venientibus ad Urbem, etiam ante
diem ingressus eorum ad consistorium, obviam venerunt singillatim
quidam per sex, quinque vel plura, aliqui duo vel unum milliaria:
alii suam familiam miserunt, quod non sine nota gravitatis. Tem-
pore sancte recordationis Pii secundi, cum Rmus. D. cardi-
nalis Senensis et bone memorie cardinalis Rainutius tunc noviter
creati Urbem essent intraturi, nemo cardinalium aut eorum fami-
liarum ipsis obviam usque ad mane venit ε sed in mane cum in
consistorio publico recipi deberent, cardinales omnes eos con—-
duxerunt. Idem fuit servatum pro Rmo. D. Oliverio Neapolitano,
tempore Pauli secundi, et Johanne Mediolanensi cardinalibus,
tempore Sixti predicti ad Urbem venientibus3 sed cum de mense
februarii MCCCCLXXXVI Rmus. D. cardinalis Andegavensis ex lega-

