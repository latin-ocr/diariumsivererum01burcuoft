[Avr111489] RERUM URBANARUM COMMENTARII. 349

visum estquod magis convenisset quod post reverentiam, non ante,
Papa* mutasset pluviale et stolam. Deinde lecti sunt processus per
D. HierOnymum Calagranum subdiaconum latine et Rmum. D.
cardinalem de Columna in vulgari. Postea data benedictio solemnis
per pontificem et indulgentie plenarie quas RRmi. DD. de Columna
latine et Ursinus in vulgari diaconi cardinales pronunciarunt : qui-
bus pronunciatis, omnes cardinaleS, exceptis de Fuxo et S. Georgii
diaconis assistentibus qui sua retinuerunt paramenta deposuerunt
etin cappis associarunt Papam usque ad curiam ubi eis licentiam
dedit. Ascendit deinde pontifex ad tertiam aulam ubi parati erant
tredecim paupereS‚ albis induti, in loco, ut moris est, sedentes, et
credentia cum bacilibus ac aliis parata more consuetO, excepto
quod duo vasa super ea posita erant magna pomposa, contra debi-
tum ordinem, cum hic actus ferialis esse debeat, non pomposus
Ibidem Papa, dimisso pluviali pretioso, accepit rubeum simplex3
dictum est evangelium. Papa lavit pedes pauperum et dixit oratio·
nem prout in ceremoniali ordinatur. RRmi. DD. Parmensis. Bene-
ventanUS, Aleriensis et s. Anastasie presbyteri, de Sabellis Columna
et Ursinus diaconi in suis cappis interfuerunt stantes ultra cardi-
nales de Fuxo et s. Georgii assistentes et Ascanium paratos qui
dixit evangelium. Rmus. D. Parmensis ministravit naviculam pro
impositione incensi, evangelium et post evangelium Papa incensa-
vit;rpost lotionem pedum D. Johannes Fuschsmagensis imperialis
orator dedit aquam manibus Pape, predicto D. Parmensi adjuvante.
Dicta oratione per pontificem, dedit benedictionem populo nibil
dicenS, rediit ad cameram ubi paramenta deposuit more consueto.
Eadem die, circa horam xx, fuerunt matutine tenebrarum in
capella majore predicta, Papa absente, cardinalibus quampluribus
presentibus, Rmus. D. cardinalis s. Petri ad Vincula, crastina die
celebraturuS, dixit in fine orationem :Re-spice, etc„ inore solito.

Feria sexta, veneris sancta, 17 mensis aprilis, SS. D. N. paratus
amictu, alba, cingulo, stola violacea, cappa de scarlato et mitra
simplici venit ad capellam, oravit more solito, Rmo. D. cardinale
s. Petri ad Vincula celebrante ad ejus sinistram genuflexo 3 et ince-
ptum est et continuatum officium prout in ordinario. Celebrans
dixit orationes festivaliter et male. Tres cantores qui passionem
dixerunt parati erant albis et stolis ac manipulis albis, nigris et

