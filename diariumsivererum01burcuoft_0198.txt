188 JOHANNIS BURCHARDI, [Mars 1486

D. cardinalis Senensis consentire videbatur. Dixi alio die predicta ·
Rm0. D. cardinali s. Marci qui opinionem meam omnino laudavit,
et ita observari oportere dixit; SS. D.N. Innocentio pape VIII etiam
placuit opinio mea, et dixit Sanctitas Sua se, cum in minoribus
esset, pluries in vigilia hujusmodi in capella coram Sixto llll cele-
brasse, et semper ad Maym'ficat altare incensasse prout vere facien-
dum est et fieri omnino oportet.

Festum hodiernum annunciationis beate Marie virginis fuit per
SS. D. N. translatum ad diem martis 28 presentis mensis proximi
post Pascha venturam.

Dominica, 26 mensis martii, resurrectionis salvatoris nostri J.
Christi, SS. D. N. bono mane, venit processionaliter ad basilicam
s. Petri in qua Sanctitas sua officium celebravit3 et omnia acta su'nt
prout in ceremoniali continetur et ordinetur. Calix cum hostiis
pro communicandis positus fuit competenti distantia inter crucem
altaris et calicem pro missa ordinatum per Rmum. D. cardinalem
s. Georgii camerarium qui evangelium cantaverat ubi stetit conti-
nuo coopertus cum Papa dicturus erat Per omnia seculw seculorum .·
pro prefatione vocavi, RRmos, DD‘. J ohannem de Columna et Asca-
nium de vicecomitibus diaconos juniores cardinales et de Columna
antiquiorem in cornu epistole ac alium juniorem in cornu evangelii
a sinistris Pape collocavi, prout in ceremoniali ordinatur, pro quo
reprehensus fui a Rm0. D. cardinale Senensi et quibusdam aliis
dicentibus quod duos juniores presbyteros cardinales non diaconos
illuc poni debuissem et quod semper eorum temporibus ita fuisset
ordinatum et observatum ε volui hujus rei veritatem perscrutari a
Rmo. D. cardinale s, Marci qui mihi dixit me bene egisse ac
diaconos non presbyteros cardinales sic ponendos fore, sed quod
felicis recordationis Paulus papa secundus volenS, cum ipse in tali
die celebrasset, duos juniores tunc diaconos cardinaleS, videlicet
s. Marie in Porticu et s. Lucie in Septisolio qui nepotes sui erant,
ne ignorantes judicarent ipsos ex favore, quia nepotes essent, illuc
positos, ibidem poni debere. Voluit quod ipse Rmus. D. s. Marci et
Aquilanus qui tunc juniores presbyteri cardinales fuerunt, sic
collocarentur prout tunc fuerat observatum et ab eo tempore citra
predicta a tempore ejusdem Pauli usque ad ultima tempora Sixti
pauci fuerunt diaconi cardinales, unde oportuit hujusmodi per

