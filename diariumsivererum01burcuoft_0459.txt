(Mars 1492} RERUM URBANARUM COMMENTARII. 449

celebravit missam in capella supradicta, Papa absente, et fuit sua
prima missa in cantu, in qua omnia observata sunt more solito.
Sermonem fecit procurator ordinis predicatorum.

Feria secunda, 12 martii, festo s. Gregorii pape, SS. D. N.‚ pa-
ratus more solito et capucino albo sub stola, venit ad monasterium
S.Gregorii, cruce et cardinalibus precedentibus, ubi audivit mis—
sam bassam quam celebravit abbas dicti monasterii. Dixit tres
orationes τ primam, de festo; secundam, de feria; tertiam, pro
Papa, quia principio misse usque ad finem, etiam dum evangelium
diceretur, in faldistorio in cornu evangelii sibi parato mansit genu—
flexus et retro eum duo diaconi assistentes et ad ejus sinistram alii
diaconi cardinales. vicecancellarius portavit missalem librum pon-
tifici post evangelium osculandum similiter et pacem, quam ego,
deinde e manibus suis recipiens, dedi sibi primo, deinde Recha-
natensi, tum Senensi et de Sabellis cardinalibus et patriarche
Aquilanensiprimo assistenti ; deinde eam super altare reposui, et alia
omnia observata sunt prout superius eadem die anni... annotatum.

Finita missa predicta et benedictione per pontificem in cantu
data, per ecclesiam sanctorum Johannis et Pauli et basilicam Late—
ranensem venit pontifex ad ecclesiam sancte crucis in Hierusalem,
inqua superioribus diebus, cum ecclesia ipsa restauraretur per
Rmum. D.Toletanum ejusdem tituli cardinalem et perpulchre orna-
retur, reperta est in summitate ejusdem arcus supra chorum, in
quadam capsella plumbea latere cooperta, cedula circumligata et
trihus sigillis, ejusdem tamen impressionis, sigillata, in quibus
sigillis scripta erant verba : Gerardus Cardinalis sancte crucis, et in
medio imago quedam medie figure cum capello, in forma rotunda,
magnitudinis aliquantulum majoris (1) carlinorum felicis recor-
dationis Pauli pape secundi. In latere vero dictam capsam coope—
riente, a parte que ab intus posita fuerat, sculpta erant hec verba ε
titulus crucis, In capsa vero predicta posita erat quedam tabula
antiquissima, semiconsumpta, lignea, longitudinis unius palmi et
grossa plusquam duorum digitorum ; in qua tabula sculpte erant
ordine retrogrado, Judeorum more, litere hebraice, grece ct
latine: lesus Nazarenus :residuum tituli ejus, videlicet Rea? Ju-

l. Aliquantulum may'oris. — Le reste de la phrase marique dans Rinaldi, p. 184.
τ. ι. 29

