113 JOHANNIS BURCHARm, [Decembre 1484]

saretur; sicque sactum est. Vesperas hujusmodi celebravit solemni-
ter Sanctitas sua, ipso et cardinalibus more solito antiphonas et alia
dicentibus. Quibus, de speciali pontificis licentia, interfuerunt Fran-
ciscus de Aragonia et college sui, Serenissimi regis Sicilie oratores
predicti, licet nondum obedientiam SS. D. N. prestitissent, propter
quod alias in publicum venire non licuisset, et assignavi eidem illus-
tri Francisco locum, si recte memini, supra ultimum diaconum
cardinalem, videlicet Rmu-m. D. cardinalem Ascanium, licet
ipse Ascanius postea dixerit prefatum D. Franciscum post ipsum*
cardinalem locatum fuisse. .

Antequam cardinales pontificem ad vesperas ex camera pappa-
galli associarent, avisavi singulos quod sibi duos scutiferos sive
servitores eligerent, qui ipsis de vino et aqua in collatione servirent.
Pro collatione igitur post vesperas publice habenda, paratum fuit
hoc ordine. ¹

Aula prima, videlicet magna palatii predicti ordinata fuit solio et
sede pontificali et scamnis pro cardinalibus, ac viridibus pannis ac
si in ea publicum consistorium celebrari deberet, excepto quod
pallia sedis Pape, et desuper, alba fuerunt, non rubea et preter illa
infra, juxta scamna cardinalium in opposito ostii per quod post
ascensum, ex curia, ubi cardinales ex equis descendere solent,
eamdem illam ingreditur, parata fuit una credentia alta et magna,
octo gradus habens, vasis argenteis inauratis ac cristallis quibusdam
opulentis munita, que etiam aliqualiter in libro primo meo ceremo-
niarum manu mea scripto folio xv designata est.

In secunda aula, dicti palatii, videlicet proxima juxta predictam,
parata fuit alia credentia consueta forma, que pro SS. D. nostro
parari solet, et non longe ab illa alia longa pro RRmis. DD. cardi-
nalibus, in quibus ordinata fuerunt et vina parata, confectiones et
confectoria, bacilia, aqua et alia opportuna. Premoniti etiam fue-
runt cubicularii et alii quid essent acturi, que ex infra scribendis
intelligentur. Preterea ordinatum fuerat, quod si SS. D. noster
vesperas in s. Petro voluisset celebrari, quod illis finitis reverteretur
ad cameram papagalli ordine consueto, et ibidem, deposito pluviali
et mitra accepta, cappa de cremesino exiret ad aulam predictam
sine mitra pro collatione facienda. Vesperis igitur in capella pre—
fata finitis, SS. D. N., depositis pluviali et mitra, accepit cappam

Q

