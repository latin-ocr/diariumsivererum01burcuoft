[sanvier 1488] RERUM URBANARUM COMMENTARII. 287

bens Ursinum juniorem diaconum, deinde de Sabellis et Columna,
tandem Senensis et s, Georgii medium habentes cardinalem de
Fuxo; post eos prelati, oratores archiepiscopi, episcopi more
solito; oratores laici et clerici non prelati preibant et venimus
recta via juxta flumen versus castrum s. Angeli. Cum pertransis-
scmus pontem, cardinales Senensis et s, Georgii medium habentes
cardinalem de Fuxo locum cesserunt, et cardinales de Columna
et de UrsiniS, juniores diaconi, medium receperunt, sicque ad Pa-
latium pervenerunt, ubi cum essent in aula magna ante ostium
parve capelle, omnes cardinales intrarunt versus pontificem, ex-
ceptis cardinalibus de Columna et de Ursinis junioribus diaconis,

. qui ambo cum cardinale de Fuxo intrarunt parvam capellam in qua,

bancho ad sinistram intrantis posito, parata erat spaleria et ban-
chata‚ tapete etiam magno per terram prostrato, ibidem expec-
tantes. SS. D. N. postquam cardinales advenerunt,paratus venit ad
tertiam aulam pro consistorio paratam, ubi omnes cardinales rece-
pit ad reverentiam more solito; fuit contentio inter R. P. D. Ulri-
cum Frundisperger, electum Tridentinum, oratorem illustrissimi
Sigismundi archiducis Austrie et duos oratores ducis et dominii
venetiarum, ac conservatores camere Urbis. Nam oratores Veneti
electum oratorem archiducis negabant et conservatores utrique ce-
dere nolebant; sed SS. D. N. D. Venetis fidem fecit electum archi-
ducis oratorem existere, cui propterea hoc intellecto Veneti libere
cesserunt et ei primum locum dederunt; et conservatoribus ut et
ipsi pro hac vice cederent mandavit ε cujus mandatis conservatores
parere nolentes consistorium exiverunt.

Facta reverentia a cardinalibuS, sederunt omnes ct advocatus
Perusinus proposuit quamdam causam contra processum in ea in
parlamento parisiensi habitum ; qua finita, D. J ustinianus advocatus
fisci proposuit alium similem processum, in cujus propositionis
principio exiverunt de consistorio RRmi. DD. Senensis et camera-
rius, primi diaconi cardinales, confectis reverentiis, caudam cap-
parum suarum post se trahenteS, usque extra portam consistorialis
aule et intrarunt parvam capellam ad illos tres cardinales, ubi cum
essent, cardinalis de Columna etde Ursinis iverunt ad consistorium,
fecerunt reverentiam Pape et sederunt ad loca sua3 quibus in locis
suis sedentibUS, sine mora intrarunt Senensis et camerarius cum

