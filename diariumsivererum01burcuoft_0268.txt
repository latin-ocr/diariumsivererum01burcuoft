258 JOHANNIS BURCHARDI, [Mai 1487]

domo hospitati non fuerunt, ad sua hospitia soli cum suis famulis
equitarunt.

Episcopus Herfordiensis, qui religiosus est ordinis s. Benedicti,
equitavit in mantello de ciambellotto nigro longo sine capucio et
capuccino, quia nullum capucium habebat; quem ipsum, cum de
novo veniret, portare non permisi. Habuit autem cappellum nigrum
in capite, ut moris est. Episcopi Dunelmensis et LismorensiS‚ quia
jam antiqui in Urbe fuerunt, equitarunt in suis mantellis longis
et capuciis transversis et capellis more solito. prior Cantuariensis
in mantello nigro cum capucio parvo et cappello nigro. Alios
omnes in suis ordinibus, primos duos inter quatuor prelatos palatii
a dexteris et oratores Hispanie et Januenses a sinistris, singulos
alios inter duos prelatos palatii, quia nullus ex aliis antiquis ora-
toribus in comitiva fuit, equitare feci ; omnia alia facta sunt more
solit0.

Feria sexta, 11 maii, hora xx vel circa, per portam Viridarii
intrarunt tres oratores serenissimi regis Wladislai Bohemie regis pro
obedientia SS. D. N. pape prestanda. Primus erat magnificus D.
Putha de Ryzmberg D. in S'svihovio‚ regni Bohemie supremus justi-
tiarius3 secundus magnificus D. Johannes de Lobkwicz D. >in Has-
senstein; tertius venerabilis D. Paulus prepositus ecclesie pragensis
et ejusdem ecclesie administrator a sede apostolica deputatus3 qui
recepti sunt a familiis RRmorum. DD. cardinalium et SS. D. N.
pape et associati ad domum novam retro Minervam, juxta eccle-
siam s. Marci, ubi hospitari debebant, more consueto. Primi duo
equitarunt inter quatuor prelatos palatii, tertius inter unum prela-
tum palatii a dextris, et oratorem regis Hungarie a sinistris. Alia
omnia more solito sunt observata.

Eadem die R. in Christo P. D. Petrus de Vincentia curie causa-
rum camere apostolice generalis abbreviator per SS. D. N., de
consilio RRmorum. DD. cardinalium, ecclesie Cesenatensi nunc
pastoris solatio destitute prefectus est in episcopum et pastorem.

Feria secunda, 14 maii in mane, hora consueta, in prima aula
palatii tentum est publicum consistorium, in quo decem oratores
serenissimi principis Henrici Anglie et Francie regis prestiterunt
obedientiam debitam ac solitam et consuetam SS. D. N. pape,
more consueto. Feci eosdem ex aula secretarii ante cameram

