 

APPENDICE. 565

natus obuersaretur. Ita uterque, certatim vim facere affectibus suis, ac
dissimulare pietatem pietatis studio nitebatur. Ut autem Laurentius evita
decessit, dici vix potest, quanta et humanitate, et grauitate ciues omnes
suos Petrus noster, ad se domum confluentes exceperit, quam et appo-
site, et varie et blande etiam dolentibus consolantibusque, pro tempore,
suamque operam pollicentibus responderit. Quantam deinde, et quam
solertem rei constituendae familiari curam impenderit, ut necessitudines
suas omneis grauissimo casu perculsas subleuarit, tu vel minutissimum
quemque ex familiaribus deiectum, diffidentemque sibi aduersis rebus
collegerit, erexerit, animauerit‚ ut in obeunda quoque Republica nulli
unquam, aut loco, aut tempori, aut muneri, aut homini defuerit, nulla
denique in parte cessauerit. Sic ut eam plane institisse iam viam, atque
ita pleno gradu iter ingressus videatur, breui ut putetur parantem quo-
que ipsum vestigiis consecuturus. De funere autem nihil est quod dicam.
Tantum ad aui exemplum ex praescripto celebratum est, quemadmodum
ipse, ut dixi, moriens mandauerat. Tam magno autem omnis generis
mortalium concursu, quam magnum numquam antea meminerimus. Pro-
digia·vero mortem ferme haec antecesserunt, quamquam alia quoque
vulgo feruntur. Nonis aprilibus, hora ferme diei tertia, triduo antequam
animam edidit Laurentius, mulier, nescio quae, dum in aede sacra Mariae
Novellae, quae dicitur. declamitanti e pulpito dat operam, repente inter
confertam populi multitudinem expauefacta consternataque consurgit,
lymphatoque cursu, et terrificis clamoribus, « Heus heus, inquit, ciues,
an hunc non cernitis ferocientem taurum, qui templum hoc ingens flam-
matis cornibus ad terram deiicit? ‚ Prima porro vigilia, cum caelum nu-
bibus de improuiso foedaretur, continuo Basilicae ipsius maximae fasti-
gium, quod opere miro singularem toto terrarum orbe testudinem
supereminet, tactum de caelo est, ita ut vastae quaepiam deiecerentur
moleS‚ atque in eam potissimum partem, qua Medicae conuisunturaedeS,
vi quadam horrenda, et impetu, marmora immania torquerentur. In quo
illud etiam praescito non caruit, quod inaurata una pila, quales aliaeque
in eodem fastigio conspiciuntur, excussa fulmine est, ne non ex ipso quo-
que insigni proprium eius familiae detrimentum portenderetur. Sed et
illud memorabile, quod ut primum detonuit, statim quoque serenitas
reddita. Qua autem nocte obiit Laurentius, stella solito clarior, ac gran—
dior, suburbano imminens, in quos animam agebat, illo ipso temporis
articulo decidere, extinguique visa, quo compertum deinde est eum vita
demigrasse. Quin excurrisse etiam faces trinoctio perpetuo de Faesulanis
montibus, supraque id templum, quo reliquiae conduntur Medicae gen-
tis. scintillasse nonnihil, moxque euanuisse feruntur. Quid? quod et leo-
num quoque nobilissimum par, ipsa qua publice co'ntinentur cauea, sic in
pugnam ferociter concurrit, ut alter pessime acceptus, alter etiam leto sit
datus. Arretii quoque supra arcem ipsam, geminae perdiu arsisse flam-
mae, quasi Castores feruntur, ac lupa identidem sub moenibus ululatus
terrificos edidisse. Quidam illud etiam (ut sunt ingenia) pro monstro in-
terpretantur, quod excellentissimus (ita enim habebatur) huius aetatis
medicus, quando ars eum praescitaque fefellerant, animum desponderit,

