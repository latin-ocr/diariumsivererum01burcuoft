396 JOHANNIS BURCHARD1‚ [sevrier 149⁰]

paratus more solito venit ad capellam majorem palatii ubi facta sibi
a cardinalibus reverentia, cardinales ipsi in locis suis et prelati
extra cancellum capelle acceperunt paramenta. Tum Papa sedens
cum mitra dixit : ‚Exaudi etc.; deinde deposita mitra adhuc sedens,
ex eo quod scabellum pedum suorum nimis altum erat, super quo
stans benedictiones dicendas bene videre non poterat, ut dicebat:
propterea sedit, benedixit cineres quas ad ejus dexteram genu-
flexus D, Mattheus Cibo subdiaconus in bacili tenebat. Benedictis
cineribus, aspersis et incensatis, accessit ad pontificem Rmus D.
cardinalis S. Petri ad Vincula major penitentiarius celebraturus,
omnibus paramentis demptiS, chirothecis et anulo pontificali,
detecto capite et stans coram pontifice : supra scabellum imposuit
ei cineres nihil dicens. Deinde pontifex, accepta mitra et gremiali
imposuit primo cardinali a quo cineres accepit, tum aliis cardina-
libus prelatis et aliis more solito, cantoribus interim· cantantibus
Immutemzcr habitu, ete.; qui, etiam incepta per pontificem-cinerum
benedictione, et male, cantaverunt antiphonam Exaudi 7208, etc.
Finita distributione, Papa lavit manus, senatore Urbis aquam mi-
nistrante et Rmo. D. vicecancellario, qui ex se non vocatus venit,
adjuvante, licet officium suum hodie non esset sed prioris presby-
terorum cardinalium : tamen, postquam ipse accesserat, non potui
honeste ipsum expellere et alium vocare, propterea permisi. Ser-
monem fecit R. P. D. Titus episcopus Castrensis in patrimonio :
omnia alia observata sunt more consueto. Missa dicta est de die
cinerum et non de festo. ,

Antequam SS. D. N. exiret de camera, interim dum paramenta
acciperet, supplicavi et obtinui a Sanctitate sua pro nobis clericis
ceremoniarum, cantoribus et omnibus officialibus capelle sue sanc-
titatis quod visitando septem altaria basilice s. Petri assequantur
indulgentias stationum, et quod quilibet nostrum posset sibi eligere
confessorum qui eum plenarie in omnibus casibus absolvat et ple-
nariam remissionem omnium peccatorum suorum impendat. Sed
erravi in petendo hujusmodi indulgentiam stationum pro visitan-
tibus septem altaria dicte basilice, quia debui petiisse pro visitan—
tibus altare majus tantum ejusdem basilice, quia septem altaria
solent concedi loco septem ecclesiarum principalium Urbis tem-
pore jubilei, vel alio, prout petitur.

