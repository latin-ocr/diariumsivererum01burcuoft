‘35¹1' JOHANNJS BURCHARDL [Avru 1487]

est. Similiter et omnes alii, deinde comes Tendille orator regis
Hispaniarum, protonotarii de Columna, assistentes Pape, senator
Urbis, oratores principum laici ; protonotarii nobiles ad scabellum
successive multi alii suo ordine; et Papa communicavit omnes
quotquot venerunt et omnia alia facta sunt more solito. Post eleva-
tionem sacramenti in altari in missa, ex mandato Pape, ut populus
’ ecclesiam exiret, ostensus fuit vultus sanctus. Papa, finita missa et
data benedictione per Papam sine indulgentiiS, portatus fuit Papa
processionaliter per ultimam navem ubi iterum ostensus fuit vultus
Domini. Deinde ascendit ad locum benedictionis ubi, stantibus
omnibus cardinalibus et prelatis paratis, Papa benedixit solemniter
populo more consueto et dedit plenarias indulgentias quas cardi-
nalis s. Georgii qui evangelium dixerat publicavit in latino et '
cardinalis Senensis in vulgari. Tum cardinales et prelati omnes
deposuerunt paramenta extra locum benedictionis, aliqui intus,
et Papa dedit licentiam cardinalibus omnibus, ascendit ad pala-
tium, exuit se in camera secreta et comedit de caprettiS.

Feria secunda Pasche, 16 aprilis, Rmus. D. Johannes cardinalis
Mediolanensis fecit officium in capella magna, in paramentis albis,
Papa presente qui cum solo cardinali Senense et multis prelatis
exivit cameram suam paratus more solito. Antequam tamen intraret
capellam circa horam xl, oravit ante altare, fecit confessionem
et omnia alia more consueto. Dicta est tantum una oratio et non
fuit sermo. Alia omnia peracta sunt more consueto.

Feria tertia Pasche, 17 aprilis, Rmus. D. cardinalis Ulixbonensis
seu Portugalensis in capella magna fecit officium in paramentis
albis, Papa presente qui iterum cum solo cardinali Senense exivit
et venitin capellam : ut heri, dicta est in missa una tantum oratio
et non fuit sermo. Alia omnia observata sunt more consueto.

Sabbato in albis, 21 aprilis, R. P. D. archiepiscopus Ragusinus
fecit officium in capella magna in paramentis albis, Papa presente.
Dixit Gloria in excelsis, Pax vobiS, tres orationes : primam, de die
sub sua conclusione; secundam, contra paganos3 tertiam, pro
Papa. Sub alia conclusione dixit Credo et non fuit sermo. Omnia
alia more solito sunt observata.

Finita missa, Papa in secreta camera sua, stolam super roche-
tum tenens, creavit in militem s. Petri, spectabilem virum Ber-

