2472 JoHANNiS BURCHARDI, [Avril 1492]

Ex alio libro: r

Benedictus Xlll, anno vigesimo sui pontificatus, anno Domini
MCCCCXIIII in Morella ad supplicationem regis Aragonum qui ibi
erat, possessionem publicam fecit. In missa audienda hoc ordine
fuerunt : primo in quodam scamno sedebat episcopus cardinalis
unus, qui solus tunc erat in curia, rex deinde erat juxta eum, tertio
prior presbyterorum, quarto primogenitus regis, quinto et ultimo
alius presbyter cardinalis; in secundo scamno primus prior sedebat
diaconorum, secundo alius filius regiS‚ comes Empuriarum, tertio
alius diaconus cardinalis.

Feria quarta, 25 aprilis, festo s. Marci, quamplures RRmi. DD.
cardinaleS, videlicet vicecancellarius, s. Clementis, Aleriensis,
s. Anastasie, SenensiS, de Sabellis, Ascanius et Januensis ac qui-
dam alii cardinales venerunt ad ecclesiam, ubi RmuS. D. cardinalis
Beneventanus ejusdem tituli commendatarius hoc ordine solito
singulos recepit : venit etiam ad missam dux Ferrariensis cui, me
ita sentiente, non venit obviam predictus cardinalis qui stetit in
banco cardinalium post cardinalem de Medicis ultimum diaconum,
et post ipsum cardinalem Beneventanum, dux predictus. Ante in-
choationem missenon fuerunt dicte litanie, me ordinante : dicuntur
litanie quia accessus pontificis de palatio suo ad ecclesiam predic-
tam habetur loco processionis et propterea tunc litanieldici con-
sueverunt. Missam celebravit R. P. D. Matheus Cibo episcopus
viterbiensis in paramentis rubeis3 dixit tantummodo orationem ε ·
Gloria in excelsae, Credo et prefationem de Apostolis, ac alia more
solito. Facta elevatione sacramenti, venit clerus cum clericis bene-
ficiatis et canonicis s. Petri; deinde, facta communione per cele-
brantem, incepta est et continuata processio ordinaria, cardinalibus
ibidem”permanentibus usque ad finem processionis. Celebrans
accepit paramenta in faldistorio juxta altare3 sed, finita missa,
paratus ivit ad sacristiam propter processionem et ibi, paramentis
depositis, reversus est ad chorum et coram cardinale Beneventano
genuflexus ejus manum osculatus est, non sine magna levitatis
nota. Processione pertransita, Rmus. D. Beneventanus egit gratias
omnibus cardinalibus ibidem presentibus more solito z tum manse-
runt simul congregati, iterum cle modo receptionis et loco principis
(clapue verba inter se habuerunt,nihil tamen concluserunt. Fuerunt

