APPENDICE. 559

tante curia, sicuti moris est, perpetua non deseruit atque ingens pluuia.
Vix enim egressi eramus palatium Pontificis, cum subito adeo largum
obductae coelo nubes excussere imbrem, ut torrentis more effusus non
modo nos madefecerit, verum pene totos obruerit. Sequentibus diebus
visitauit Cardinalis Pontificem; visitauit cardinales singulos domi. Hoc
peracto visitationis officio, visitatus est et ipse vicissim domi a Cardina-
libus omnibus, sicuti moris est. Absoluta est heri demum haec mutua
visitatio. Ceterum, ut de ipso Cardinali aliquid tibi gratius conscribam,
scias eum satisfecisse omnibus praeter multorum expectationem, qui se,
puerulum visuros putaueram, nontam praesentia corporali et proceriore
quam pro aetate, statura, quam morum in primis grauitate, et sermone
in omnibus maxime accomodato. Caerimoniis cardinalatus, quantum ego
animaduertere et domi et foris potui, adeo apte et decenter utitur, ut in
iis per annos multos versatum fuisse facile crederes. Humanitate quoque
et affabilitate praeditum, quotidie palam experimur3 verum de hoc alias.
Quanti te faciat colendissimus protector noster, et quam grate audierit
secum de te loquentem, ipsius ad te litterae indicabunt; et ego coram, ubi
permiserit dominus, plenius referam. Commendo tibi nostra isthic nego-
tia, quae nosti. Sumus hic in obsequio reuerendissimi Cardinalis Medicis
minus certe apti et idonei, sed voluntarii, sed fideles. Ora pro felici et in-
columi tum ipsius, tum nostro reditu : et nOS, cum opportunum tibi fue-
rit, clarissimo viro Laurentio commenda. Tumultuario stilo, ac currenti
calamo haec modo ad te conscripsi, quoniam reuera parum nobis otii su-
perest. Si quid barbare dictum inuenies, excusationem admittes. Vale. »
ι Ex Urbe die Vll apriliS, 1492. ι

(Petri Delphini Epist. liv. Ill, lettre 27.)

41

Relation dela mort de Laurent de Medicis.

Iacobus Antiquarius Anyelo Politiano
S. D. “

ι Ad quintum idus Aprilis secesseram Ticinum. Postridie eius diei, cum
officii causa praefectum arcis, humanissimum virum Iacobum Pusterlam
conuenissem, perbenigne me osculatuS, secunda inquit, noctis vigilia dc
Laurentii Medicis obitu praeuolans tabellarius ad principem contendit. Hoc
nuncio attonitus, oculos cum in terram defixissem‚ estne, inquam, nobis
iratus Deus, ut in illo omnium sapientissimo viro, tot spes, tot virtutum
imagines et signa, tanquam ad vasa conclamans sustulerit? sed de ltaliae
calamitatibus mox. Quae enim ab eninentissimis locis mala ingruunt,
niuibus, cum in montium cacuminibus liquescentes ingentia efficiunt
flumina, simillima esse solent. Biduo post Mediolanum regressus offendi
sermonem varium: ea namque de moestissima re iam populus erat cer-
tior, Alii de coelo aedem Liberatae paulo antequam Laurentius decederet

