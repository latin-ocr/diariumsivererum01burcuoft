1ss ιΙΟΗΑΝΝΙΞ BURCHARDI, [Aoat 1484]

missam absolvit ipse cum quatuor aliis ex reverendissimis cardi-
nalibus (1).

Feria secunda, 23 augusti, in eodem altari Rmus. D. cardinalis
Amalfitanus celebravit missam publicam pro anima ejusdem sixti,
et post missam absolvit ipse cum quatuor illis ex reverendissimis
dominis presbyteris cardinalibus.

Eadem die, incepta suit structura conclavis ad ordinationem
RRmorum. DD. camerarii et sancti Marci cardinalium in capella
majore, prout infra latius dicetur3 qui duo cardinales, per colle-
gium ad hoc ordinati, prefecerunt structure hujusmodi Falconem
’ de Sinibaldis sedis apostolice protonotarium, vicethesaurarium, et
dominum Ludovicum de Agnellis etiam ejusdem sedis protono-
tarium et camere apostolice clericum, si bene memini.

Et quoniam castrum sancti Angeli adhuc erat in manibus
comitis Hieronymi, nepotis fel. rec. Sixti pape quarti, qui superio-
ribus diebus bellum Columnensibus indixerat, noluerunt reveren-
dissimi domini de SabelliS, de Columna et sancti Petri ad Vincula
cardinales, et qui eorum partem fovebant, ad missas exequiales
predictas venire, asserentes sibi tutum non patere accessum, nisi
castrum predictum collegio cardinalium assignaretur; quod tan-
dem suit collegio assignatum, in quo posuit castellanum reveren—
dissimum in Christo patrem dominum episcopum Tudertinum.
Venerunt deinde prefati RRmi. cardinales ad missas exequiales,
equitantes tam veniendo ad missas hujusmodi, quam redeundo, per
viam transtiberinam.

His diebus, Rmus. in Christo pater et dominus Ascanius Maria
sancti Viti et Modesti martyrum in Macello, diaconus cardinalis
Sfortia vicecomes ex Mediolano venit Romam solus cum unico
familiari, brevi habitu indutuS, adeo quod potius laicus quam
clericus videretur. Nemo sibi >obviam venit, ex Mediolano quatuor*
diebus, vel circa, venit Romam.

Superioribus diebus, videlicet dominica 30 mensis maii proxime
preteriti, circa horam‘xxn, dominus Hieronymus de Riario comes
et capitaneus generalis S. romane Ecclesie, ac Gentilis Vir-
ginius de Ursinis, cum suis gentibus numero 3000 vel circa,

1. Voy. outre Insessura et le Dim-io di Roma del Not. del Nantip., les n⁰⁵ 8, 9,
10, 11, 12,13 de l’Appendice.

