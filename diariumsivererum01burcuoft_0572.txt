562 APPENDICE.

quadam maiestate verendus, accepit. Tum consolari Petrum filium (nam
reliqui aberant) exorsus, ferret aequo animo vim necessitatis admonebat,
non defuturum caelitus patrocinium, quod ne sibi quidem unquam in
tantis rerum fortunaeque varietatibus defuisset3 virtutem modo et bonam
mentem coleret, bene consulta bonos euentus paritura. Post illa contem-
plabundus aliquandiu quieuit ; exclusis dein caeteris eundem ad se natum
vocat, multa monet, multa praecipit multa edocet, quae nondum foras
emanarunt, plena omnia tamen (sicuti audiuimus) et sapientiae singu-
laris, et sanctimoniae; quorum tamen unum quod nobis scire quidem
licuerit, adscribam. α Ciues, inquit, mi Petre, successorem te meum haud
dubie agnoscent. Nec autem vereor, ne non eadem futurus authoritate in
hac republica εἰς, qua nos ipsi ad hanc diem fuerimus. Sed quoniam
ciuitas omnis corpus est (quod aiunt) multorum capitum, neque mos geri
singulis potest, memento in eiusmodi varietatibus id consilium sequi
semper, quod esse quam honestissimum intelliges, magisque uniuersi-

tatis, quam seorsum, cuiusque rationem habeto. » Mandauit et de funere, ’
ut scilicet, aui Cosmi exemplo, iuxta sibi fierent, intra modum videlicet
eum qui priuato conueniat. Venit dein Ticino Lazarus vester, medicus (ut
quidem visum est) experientissimus, qui tamen sero aduocatus, ne quid
inexpertum relinqueret, preciosissima quaedam gemmis omne genus,
margaritisque conterendis, medicamenta tentabat. Quaerit ibi tum ex
familiaribus Laurentius (iam enim admissi aliquot fueramus) quid ille
agitaret medicus, quid moliretur. Cui cum ego respondissem, epithema
eum concinnare, quo praecordia fouerentur, agnita ille statim voce, ac me
hilare intuens (ut semper solitus) heus, inquit, heus Anyele, simul brachia
iam exhausta viribus aegre attollens, manus ambas arctissime prehendit.
Me vero singultus lachrymaeque cum occupauissent, quas celare tamen
reiecta ceruice conabar, nihilo ille commotior, etiam atque etiam manus,
retentabat. Ubi autem persensit fletu adhuc praepediri me, quo minus ei
operam darem, sensit scilicet eas, quasique dissimulanter omisit. Ego me
autem contiguo in penetrale thalami coniicio flentem, atque habenas (ut ita
dicam) dolori et lacrymis laxo. Mox tamen reuertor eodem, siccatis- quan-
tum licebat oculis. Ille ubi me vidit, vidit autem statim, vocat ad se
rursum, quaeritque perblande, quid Picus Mirandula suus ageret. Res-
pondeo, manere eum in urbe, quod vereatur, ne, illo, si veniat, molestior
sit. At ego, inquit, vicissim, ni verear ne molestum sit ei hoc iter, videre
atque alloqui extremum exoptem, priusquam plane a vobis emigro. Vin'tu
inquam, accersatur? Ego vero, ait ille, quamprimum. Ista sane facio,
venerat iam, assederat, atque ego quoque, iuxta genibus incubueram‚
quo loquentem patronum facilius, utpote defecta iam vocula, exaudirem.
Bone Deus, qua ille hunc hominem comitate, qua humanitate, quibus
etiam quasi blanditiis excepit? Rogauit primo, ignosceret quod ei labo-
rem hunc iniunxisset, amori hoc tamen et beneuolentiae in illum suae
adscriberet, libentius sese animam editurum, si prius amicissimi hominis
aspectu morientes oculos satiasset. Tum sermones iniecit urbanos, ut
solebat, et familiares. Non nihil etiam tunc quoque iocatus nobiscum,
quin utrosque intuens nos; Vellem, ait, distulisset mesaltem mors haec ad

