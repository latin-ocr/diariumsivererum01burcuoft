[Jutn1489] RERUM URBANARUM COMMENTARII. 357

scriptoribus apostoliciS,

Abbreviatoribus de parco majori,

Abbreviatoribus de parco minori et prima visione,

Sollicitatoribus literarum apostolicarum,

Notariis auditorum rote,

Scriptoribus penitentiarie‚

Procuratoribus penitentiarie.

Feria quinta, 18 mensis junii festum sacratissimi corporis
Christi, in mane, Rmus. D. cardinalis s. Anastasie celebraturus,
accepit in parva capella palatii sandalia, amictum, albam, cingulum,
crucem pectoralem, stolam et pluviale. Quibus paratus, expectavit
adventum RRmorum. DD. cardinalium qui in camera papagalli
convenerunt, deinde expectat-unt paramenta in camera paramenti
et venerunt ad parvam capellam ex qua processiones inceperunt.
Rmus. D. cardinalis s. Anastasie, imposito sine mitra incenso,
genuflexus in ea, incensavit sacramentum, quo accepto illud sub
baldachino sine bireto in capite portavit usque ad curiam primam
palatii ubi cardinales ex equo descendere solent, ibidem biretum
accepit et mitram; baldachinum portarunt digniores nobiles pre-
sentes. Juxta cardinalem ibat capellanus suus assistens in pluviali
a dextris et diaconus capelle in dalmatica a sinistris, aurifrigium
pluvialis elevantes duo capellani sui, in superpelliciis ante eum ince-
dentes : continuo incensabant et tertius naviculam portabat. Duo
etiam alii capellani ante eos incedebant cum luminaribus post duo-
decim scutiferos Pape, duodecim intorticia alba portantes, Proces-
sio hujusmodi incepta est circa horam undecimam, licet pro nona
intimata esset et habita per plateam s. Petri duntaxat via recta ex
palatio versus s, Martinellum : ante cujus ecclesiam sive palatium
divertit et ante tabernas ad basilicam S. Petri divertit. Hoc ordine
incesserunt : primi, sollicitatores literarum apostolicarum, deinde
notarii auditorum rote, procuratores penitentiaric, scriptores apos-
tolici, magistri utriusque registri, abbreviatores de parco majori,
bullatores plumbi, magistri plumbi et abbreviatores de parco mi-
nori, procuratores ordinum et alii suo ordine. Collectores plumbi et
prima visione non interfuerunt, sed mandatum ipsis factum de
veniendo contempserunt3 et licet heri ordinassem quod clerus Urbis
suam processionem ageret ante nostram, id tamen factum non est;

