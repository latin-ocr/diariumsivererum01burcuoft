60 JOHANNIS BURCHARDI, [Aoat1484]

receptis. Parafrenarii vel alii servitores cardinalium erpectabant
circa secundam custodiam in mane et ser0, qui avvisabantur per
nos et custodes de hora, quando cibaria portanda essent, et avvi-
sati portabant, et non prius, Nam hora firma non poterat eis
assignari ex eo, quod cardinales aliquando citius, aliquando tardius
rem suam expediebant, custodes predicti non servabant alium
ordinem in incipiendis cibariis predictiS‚ sed qui prior veniebat
cum cibariis, illum primo remittebant, sive primi sive ultimi,
aut cujuscumque cardinalis familiaris esset; iidem custodes
quarte custodie singulis diebus duos inter eos deputabant, unum
pro prandio et alium pro cena, qui cibaria perspiciebat, ut supra,
aliis sibi assistentibus. Nullus conclavistarum quocumque tempore
aut ex quavis causa admittebatur ad sportellum sive apertum
esset sive clausum, etiam ad colloquendum cum quocumque extra
existente sine expressa licentia collegii; si alique litere veniebant
ad collegium, que per fissuram sportelli recipi non poterant,
aperuimus sportellum, et, literis receptis, cito reclusimus. Literas
autem dabamus, collega meus vel ego, collegio cardinalium, si
simul erant, vel dicebamus tribus aut quatuor cardinalibus senio-
ribus nos literas habere ad collegium, quas, si placeret, daturi
essemus priori cardinalium. Si quis autem ab extra aliquid intus
notificare volebat, clauso sportello loquebatur, et unus ex nobis
duobus, eo audito, illud referebat cardinalium priori, tribus aut
quatuor ex aliis cadinalibus, eo etiam intimato. Aperto sportello
pro cibariis recipiendis et vasis exponendiS, diligenter advertimus,
ne quis conclavistarum non solum sportello appropinquaret, sed
et ne etiam perspiceret signum aliquod, ab aliquo extra recep—
turus. Cum missa publica per sacristam dicebatur, omnes concla-
Viste vel qui volebant, missam ipsam audire poterant, extra tamen*
ostia cappelle minoris in qua missa celebrabatur ad primam et
secundam aulam conclavis respondentia stantes, et interim cum
missa diceretur, nullus ad ostium conclavis pulsabat. Similiter
dum scrutinium fieret, missa finita, ac scabellis pro singulis car-
dinalibus cum folio papiri, carta sive calamo et encausto et
candelis parvis duabus aut tribus ordinatis, omnes redibant ad
cappellam majorem, in qua recludebantur per nos clericos cere—
moniarum omnes, cardinalibus in congregatione existentibus.

