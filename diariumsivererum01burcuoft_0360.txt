350 ιΙΟΗΑΝΝΙΞ BURCHARDI, [Avril 1489}

rubeis ad modum abbatis sacriste nostri qui suas bestialitates non
dimittit. Sermonem fecit D. Mattheus Canalis Ferrariensis servitor
et preceptor D. Matthei Cibo subdiaconi apostolici sine magna
laude. Celebrans non venit cum pontifice ad parvam capellam pro
sacramento, sed mihi dedit clavem capse in qua calix cum sacra-
mento inclusus erat et ipse in magna capella apud faldistorium
expectavit, et pontifice sacramentum apportante, ipse celebrans
sacramentum de manibus Pape ante altare majus genuflexi accepit
et super altare posuit; et alia omnia more consueto sunt observata.

Eadem die, post horam xx, fuerunt dicte matutine tenebrarum,
Papa presente, consuetis ceremoniis. Papa interfuit in cappa rosa·
cea prout in quarta feria et nonin manto.

Eadem die, post prandium, venit ad Urbem R. in Christo P. D.
Mathias episcopus Secoviensis (1) serenissimi D. nostri imperatoris
orator a suis tantum associatus : habuit servitores quindecim,
equestres erant omnes. ’

Sabbato, 18 aprilis, vigilia Pasche, Rmus. D. cardinalis Par-
mensis fecit officium in capella majore predicta, Papa presente,
qui, facta oratione in faldistorio accepit cardinales ad reverentiam
more solito. Dicebant enim RRmi. DD. vicecancellariuS‚ Neapoli-
tanus, s, Petri ad Vincula quod reverentia non debebat hic fieri sed
post Kyrie eleison orantes. Sed cum ego dicerem hic fieri debuisse
et in meo proposito perseverarem, dixit Rmus. D. s. Petri ad
Vincula quod stare volebat sententie Rmi. D. cardinalis s. Marci
qui tunc absens a capella erat. Cum diceretur per diaconum capelle
Eoez'cltet jam Anyelica, ete„ venit Rmus. D. cardinalis s. Marie in
Porticu propter cujus debilitatem et infirmitatem Papa sedit ac—
cepta mitra, et recepit eumdem cardinalem ad reverentiam, tum,
deposita mitra, resurrexit stans, ut prius, diacono interim nihilo-
minus cantum suum continuante. Finita epistola, D. Hieronymus
Calagranus subdiaconus apostolicus paratus more solito predixit
Pape Alleluia, annuncio, etc„ sed Papa noluit dicere Alleluia, sed
commisit celebranti qui illud dixit, et ad Maynificat idem celebrans
altare incensavit et alia more solito sunt observata. Cantores dixe-
runt omnes duodecim prophetias.

Dominica Pasche resurlectionis‚ 19 apriliS, Ss. D. N. paratus in

1. Secoaw, en Styrie.

