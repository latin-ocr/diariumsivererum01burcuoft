282 JOHANNIS BURCHARDI, lDecembre1487]

Finita missa, Papa dedit benedictionem'et indulgentiam plenariam
quam publicavit cardinalis Senensis, qui evangelium cantaverat in
missa, quia vicarius qui astitit pontifici in missa et propterea illam
publicare debuerat, noluit eam publicare. Deinde Papa dixit evau-
gelium 5. ,Iohannis z In principio erat Verbum, ete„ et male, cum
dictum fuerit in missa3 sed debuit dicere evangelium secunde
misse. Interim cardinales et prelati deposuerunt paramenta et
acceperunt cappas. Postea ostensus fuit vultus sanctus preter
consuetudinem, Quo viso, Papa rediit ad palatium. Alia omnia
ordinata et observata sunt juxta ordinationem ceremonialis : pre-
terea iidem duo cardinales supradicti videntes tres ultimos presby-
teros cardinales qui SS. D. N. ad confessionem euntem receperunt
et eum primo in ore deinde in pectore osculari, me iterum repre-
henderunt dicentes quod prius debebant osculari crucem pallii in
pectore pendentem, deinde Papam in ore; respondi quod non
crucem pallii, sed pectus, juxta omnium ceremoniarum nostrarum
librorum ordinationem osculari3 quo os sit dignius, propterca
primo osculandum. Cardinales vero in sua opinione persistentes,
dixerunt libros non ad, literam sed ad sensum intelligi debere,
propterea crucem pallii que ante pectus est, potius quam pectus,
esse osculandam. ⁴

Heri, in vesperis, SS. D. N. assumpsit in assistentes suos ac aliis
assistentibus aggregavit RR. PP. Henricum de Bergis episcopum
Cameracensem, et Hieronymum de Comitibus (1), episcopum Mas-
sensem, quibus ad statim tum de mandato Sanctitatis sue inter
alios assistentes in eisdem vesperis locum dedi.

Feria quarta, 26 decembris, festum S. Stephani protomartyriS,
Rmus. D. cardinalis Mediolanensis celebravit missam solemnem
in capella majore, Papa et cardinalibus presentibus, more solito.
Sermonem fecit D. Petrus Martius, caudatarius Rmi. D. cardinalis
s. Georgii.

Feria quinta, 27 decembris, festum s. Johannis evangeliste,
Rmus. D. cardinalis s. Clementis paratis ornamentis albis, cele-
bravit missam solemnem in capella majore palatii, Papa et cardi-
nalibus presentibus more consuete. Sermonem fecit quidam
hispanus presbyter secularis.

1. Voy. Ughelli, t. III, col. 725.

