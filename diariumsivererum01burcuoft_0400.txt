390 „IOHANNIS BURCHARDI, [sanvier 1490]

Alexandrinus unus ex sacri palatii causarum auditoribus locum
tenens, sed causam mihi non allegavit ε dixit tamen, si vellem, in
domo mihi causam allegaret. Retuli horum judicium Rmo. D.
cardinali Senensi, qui dixit D. Johannem esse in brevi recessurum,
propterea rem sic in suspenso dimitterem; sic factum est, si recte
memini3 credo tamen utrique eorum oratorum que prefatis D.
episcopo Alexandrino et Felino visa sunt explicasse.

Feria secunda, 11 dicti mensis januarii, venit ad Urbem D. Ber-
nardus Stich Badensis, heraldus serenissimi imperatoris D.. Fri-
derici Romanorum imperatoris semper augusti, qui die sequenti
martis 12 mensis januarii ante prandium associatus est ab Illus. D.
Jacobo, lllus. D. Christophori marchionis Badensis primogenito,
ac ejus familia et me :· equitavit ad palatium ad SS. D. nostrum
a quo habuit audientiam adstatim, predicto marchione et me
presentibus; cum SS. D. N. fuerunt cardinalis Beneventanus,
Tornacensis, Cortonensis et de Tiburtino, episcopi; Hieronymus
Balbanus et Johannes Petrus Arrivabenus, secretarii. Heraldu's
presentavit literas serenissimi Maximiliani Romanorum regis SS.
D. nostro, qui eas tradidit D. Johanni Arrivabeno ibidem presenti
legendas, qui adstatim eas legit : continebatur in literis se semper
animum habuisse ut christianum regem decet, in defensionem fidei
catholice et romane Ecclesie3 intellexisse Turcum magnam clas-
sem parare contra romanum pontificem ad liberandum fratrem
suum apud SS. D. nostrum existentem3 propterea in adjutorium
romane Ecclesie quamprimum venturum, quod si fieri posset,
citius dietam celebrasset in oppido, licet ubi de concordia inter
serenissimum imperatorem Romanorum genitorem suum et regem
Hungarie tractaretur3 qua habita, expeditam in ltaliam se operam
daturum3 scripsisse propterea potentatibus ltalie, quod genti sue
liberum passum darent et victui necessaria ei ministrarent, prout
in copia litere allegate contineretur : rogabat propterea pontificem
ut concordiam inter imperatorem et regem Hungarie facere veHet.
Copia predicta erat ad ducem Venetiarum, et ejus continentia quasi
in litera pontificiS, excepto quod ab eo favorem non petebat et man-
dabat sibi quod contingentibus suis passum daret et. necessaria mi-
nistraret. Lectis literis, SS. D. N. dixit heraldo literas intellexisse,
desuper velle deliberare et principi respondere ; me verba pontificis

