[Septembre 1484] RERUM URssANARUM COMMENTARII. 91

sequentibuS, officialibus quoque similiter in suis ordine et loco
euntibus, ut alias, pervenit ad primam portam palatii in sede in qua
portabatur, dimissus intra dictam portam palati sedens, omnes ca-
nonicos dicte basilice ad pedis osculum recepit.

Deinde portatus est in sede predicta per portam consuetam me-
diam, videlicet ad basilicam predictam usque ad secundum lapidem
magnum porphireum in terra positum, ubi in parato sibi faldistorio
cum suo scabello et cussinis ac tapeto subtus interram prostrato,
deposita mitra, genuflexuS, ad altare majus oravit; faldistorium
cum scabello, cussinis et tapeto, servientes armorum hinc et inde
quo opus erat, portaverunt. ’

Facta oratione, imposita est mitra pontifici qui resedit in se'de
predicta in qua portatus est ad capellam S. Gregorii, ubi similiter
in faldistorio genuflexuS, sine mitra oravit more solito; faldistorium
cum suis attinentiis portarunt servitores armorum, ut moris est.
Facta oratione, Papa accepta mitra sedit in sede pontificali ibidem
sibi parata, ubi accepit omnes cardinales et prelatos in eorum cappis
ad reverentiam, primo cardinaleS, qui osculabantur manum pape
sub aurifrigio eis porrectam. Prelati deinde, genuflexi, pedem dex-
terum pape osculabantur. Reverentia, ut prefertur, prestita, depo-
sita sibi mitra, surrexit, et stans detecto capite versus ad altare
dicte capelle, dixit secrete : Pater noster, eto. Quo· complete, voce
intelligibili dixit cantando, et se a facie ad pectus signando : Deus
in adjutorium meum intende, eta, pro tertiis sic manens usque dum
cantores incepissent psalmum : Leqem pone. Quo incepto sedit,
impositum est ei birretum et mitra, et cantores prosecuti sunt ter-
tiam.

Tum subdiaconus latinus accessit ad altare ubi sacrista capelle
nostre mappulam sericeam super brachia, e't etiam caligas et san-
dalia in manus dedit, quas ille, manibus adfaciem elevatis, portavit
ante pontificem; eumdem subdiaconum secuti sunt accolyti apos-
tolici omnes quibus fimbrias Pape extendentibus, retinentibusque
subdiaconis, ipse cum uno ex secretis cubiculariis -Pape de subtus
intravit et caligamenta communia Pape extrahentes caligas et
sandalia predicta ei imposuerunt. Interim episcopi assistentes hinc
et inde cum pontifice dixerunt more solito ; Ne reminiscaris, ete.
,Quam dilecta, ete„ ac alia, prout in eodem libro ordinatur.

