[Juiu14871 RERUM URBANARUM COMMENTARH. 269

privilegiatum ac ipsos suas literas etiam aliqualem gratiam con-
cernentes sine stipulatione expedire posse, quod illis non liceret,
et plures alias rationes induxit. Item D. Pugnolus pro officio
notariorum dixit contra solicitatores, ipsorum notariorum officium
non vile sed dignissimum esse et per omnia necessarium, propterea
preferri debere et solicitatoribus et procuratoribus penitentiarie;
et istorum et solicitatorum officium nullius reputationis existere;
nam officium dignum et reputatum solum dari viris approbatiS,
idoneis, sed inter ipsos solicitatores esse infantes, pueros, laicos,
mechanicos, fabrOS, sartoreS, collatarios et plurium artium mecha-
nicarum artificeS, ex quo dignitas officii peroptime cognosci posset.

Ex adverso J. Guillermini procurator penitentiarie dixit officium
procuratorum penitentiarie antiquius et dignius esse officio nota-
riorum rote et prius institutum; propterea preferendum. Et
produxit unum instrumentum mandati super precedentia facti
per D. B. episcopum Civitatis Castelli, quod registravi in libro
A ceremoniarum, fol. . . Contentio enim erat inter officia scriptorum
apostolicorum et abbreviatorum de parco majore3 item inter
abbreviatores de parco maj0re et scriptores penitentiarie, inter
procuratores et solicitatores literarum apostolicarum ; item inter
procuratores penitentiarie notariosque rote et solicitatores pre-
dictos hos officiales, collectores plumbi, et clericos registri suppli-
cationum, sive aliquos ex predictiS, precedere pretendebant, sed
non comparuerunt, licet suerint vocati omnes supradicti per
prefatos commissarios,

Auditis omnibuS, responderunt ipsi commissarii se audita SS.
D. N. referre velle et partes ipsas de voluntate SS. D. Ν. post modum
certificare ε sic recesserunt omnes,

Feria tertia, 12 junii, SS. D. N. decrevit quod in processione
corporis Christi proxime futuri officiales romane curie et Sanc—
titatis sue ire debere juxta tempus institutionis officiorum suorum,
videlicet qui primo instituti in digniori loco vadant ; quod voluit D.
Aleriensis singulis officiorum prelatis intimare. Sed cum intel-
lexisset ex hujusmodi intimatione SS. D. N: molestias et querelas
multas eventuraS, acquievit quod non intimaretur usque ad mane

processioniS, cum processio ipsa per Rmum. D. camerarium ordi-
naretur z sic factum est.

