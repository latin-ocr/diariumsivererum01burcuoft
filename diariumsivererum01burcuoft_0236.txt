22ss JOHANNIS BURCHARDI, [Novcmhre 1486]

absente. Interfuit misse cardinalis s. Clementis : cirea prefationem
venerunt Ulixbonensis et Rechanatensis et post elevationem
sacramenti vicecancellarius qui manserunt omnes usque ad finem
osticii cum paucis prelatis.

Feria quinta, ultima mensis novembris, in capella sanctorum
Andree et Gregorii basilice principis apostolorum, festo s. Andree
apostoli, R. in Christo P. D. Bartholomeus episcopus civitatis
Castelli celebravit missam solemnem, Papa et cardinalibus presen-
tibus, ordine consueto. Non fuit sermo. Post missam solemnem,

Papa dedit benedictionem et indulgentias plenarias quas pronun-
ciavit celebranS, deinde pontifice in faldistorio ante altare majus,

tamen distante ab altari, loco solito posito, canonici dicte basilice
ostenderunt caput s. Andree apostoli pontifici et populo more
solito; deinde pontifex rediit ad palatium. Fuit autem capella
predicta hoc ordine preparata : sedes Pape ad murum in cornu
epistole ad sinistram suam, a sede ad angulum sedilia bassa pro
episcopis assistentibus quadruplicata3 ab angulo ad ostium capelle,
scamma pro episcopis cardinalibus3 ab alia parte ostii usque ad
angulum et ab angulo usque ad alium ostium quod clausum fuit,
scamma pro presbyteris et diaconis cardinalibus, ornata pannis,
ut moris est; ad dextram Pape sedilia pro oratoribus, et ibi prope
serviens cum secreto cubiculario et secretario. ln terra inter cardi-
nales sedebant subdiaconi, auditores clerici camere, auditores et
cubicularii. Faldistorium pro celebrante erat in cornu evangelii
et retro ipsum, sua credentia. Scabellum pro priore presbyterorum
cardinalium erat ad dexteram Pape ; extra capellam in ‘transversum
positi erant banchi complures pro prelatis, ita ut faciem ad altare
verterent digniores in propinquiori bancho capelle, successive
alii, in ultimo protonotarii et ahbateS. Sed non mihi placuit ordo
sedilium pro assistentibus et cardinalibus ac oratoribus in capella,
nam ad dexteram Pape poterant poni sedilia pro assistentibus et
ad sinistram pro cardinalibus, episcopis et presbyteriS, et ab
angulo ad dextram Pape in transversum pro oratoribus3 eo modo
cardinales potuissent commodius venisse ad circulum. Facta
elevatione sacramenti, ascenderunt illi tres canonici basilice supra-
dicte supra tabernaculum altaris ostensuricaput s. Andree apostoli,
cum uno beneficiato qui intorticia accendit.

