[Mai1485] RERUM URBANARUM COMMENTARII. 147

Mediolanensis3 cum a familia terti1 cardinalis, primus orator
Ferrariensis3 cum a familia quarti cardinalis, iterum primus orator
VenetUS, et sic continuando ut priuS, quia alii oratores non respon-
derunt quicquam.

Intrando Urbem et per eam equitando, primus orator equitavit
medius inter despotum imperatorem constantinopolitanum a dextris
et gubernatorem Urbis a sinistris. Primus orator Ducis Mediola-
nensis equitavit medius inter archiepiscopum Beneventanum secre-
tarium Pape a dextris et lll. D. Jo. de Aragonia alme Urbis
prefectum romane Ecclesie capitaneum generalem Rmi. D. cardi-
nalis s. Petri ad Vincula germanum, a sinistris. Primus orator
Ferrariensis equitavit medius inter alium predictum prelatum
palatii a dextris et oratorem regis Anglie a sinistris, Secundus
orator Venetiarum inter alium prelatum palatii a dextris et ora-
torem regalem asinistris. Deinde alius orator Mediolanensis et sic
alii hoc ordine sunt secuti, associati usque ad domum D. Petri de
Roma non longe ab ecclesia beate Marie de Minerva positam, in
qua hospitatus est primus orator Venetus, ubi omnes oratores ex
equo descenderunt. Deinde oratores ducis Mediolanensis qui hos-
pitati fuerunt in palatio ipsorum de sancta Cruce non longe a
campo Flore usque ad idem palatium etiam a Ferrariensium orato-
ribus fuerunt associati; tum iidem oratores Ferrarienses usque ad
domum cujusdam Joachimi de Narnia advocati consistorialis in
pelliciaria, in qua hospitati fuerunt, associati more solito.

Sabbato, 28 mensis maii, vigilia s. trinitatiS, suerunt vespere
papales in capella majore supradicta, Papa absente, cardinalibus
presentibus. Rmus. D. cardinalis Parmensis fecit officium3 et dicta
oratione, me ignorante, cantores dixerunt antiphonam prime domi-
nice; ex quo oportuit cardinalem orationem convenientem addere,
que ergo alias in capella predicta, ut quidam retulerunt, omitti
consuevit.

Dominica sequenti, sesto videlicet s. trinitatis, idem Rmus. D.
cardinalis Parmensis celebravit missam solemnem in eadem
capella, Papa absente, cardinalibus presentibus, in qua nulla com-
memoratio habita est. Sermonem fecit quidam Brito, frater ordinis
minorum, capellanus Rmi. D. cardinalis s. Georgii. Alia observata
sunt more solito.

